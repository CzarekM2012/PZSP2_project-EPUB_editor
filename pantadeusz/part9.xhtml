<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml">
  <head>
    <link rel="stylesheet" href="style.css" type="text/css"/>
    <meta http-equiv="Content-Type" content="text/html; charset=utf-8"/>
    <title>WolneLektury.pl</title>
  </head>
  <body>
    <div id="book-text"><h2 class="h3">Dyplomatyka i łowy</h2>



<div class="note">
<p class="paragraph">Zjawisko w papilotach budzi Tadeusza — Za późne postrzeżenie omyłki — Karczma — Emisariusz — Zręczne użycie tabakiery zwraca dyskusję na właściwą drogę — Matecznik — Niedźwiedź — Niebezpieczeństwo Tadeusza i Hrabiego — Trzy strzały — Spór Sagalasówki z Sanguszkówką rozstrzygniony na stronę jednorurki horeszkowskiej — Bigos — Wojskiego powieść o pojedynku Doweyki z Domeyką przerwana szczuciem kota — Koniec powieści o Doweyce i Domeyce.</p>


</div>
<div class="stanza"><div class="verse" style="margin-left: 1em">Rówienniki litewskich wielkich kniaziów<a class="anchor" href="annotations.xhtml#annotation-238" id="anchor-238"><sup>238</sup></a>, drzewa </div><div class="verse">Białowieży, Świtezi, Ponar, Kuszelewa! </div><div class="verse">Których cień spadał niegdyś na koronne głowy </div><div class="verse">Groźnego Witenesa<a class="anchor" href="annotations.xhtml#annotation-239" id="anchor-239"><sup>239</sup></a>, wielkiego Mindowy<a class="anchor" href="annotations.xhtml#annotation-240" id="anchor-240"><sup>240</sup></a>, </div><div class="verse">I Giedymina<a class="anchor" href="annotations.xhtml#annotation-241" id="anchor-241"><sup>241</sup></a>, kiedy na Ponarskiej Górze, </div><div class="verse">Przy ognisku myśliwskim, na niedźwiedziej skórze </div><div class="verse">Leżał, słuchając pieśni mądrego Lizdejki<a class="anchor" href="annotations.xhtml#annotation-242" id="anchor-242"><sup>242</sup></a>, </div><div class="verse">A Wilii<a class="anchor" href="annotations.xhtml#annotation-243" id="anchor-243"><sup>243</sup></a> widokiem i szumem Wilejki </div><div class="verse">Ukołysany, marzył o wilku żelaznym<a class="anchor" href="annotations.xhtml#annotation-244" id="anchor-244"><sup>244</sup></a>, </div><div class="verse">i zbudzony, za bogów rozkazem wyraźnym </div><div class="verse">Zbudował miasto Wilno, które w lasach siedzi </div><div class="verse">Jak wilk pośrodku żubrów, dzików i niedźwiedzi. </div><div class="verse">Z tego to miasta Wilna, jak z rzymskiej wilczycy, </div><div class="verse">Wyszedł Kiejstut<a class="anchor" href="annotations.xhtml#annotation-245" id="anchor-245"><sup>245</sup></a> i Olgierd<a class="anchor" href="annotations.xhtml#annotation-246" id="anchor-246"><sup>246</sup></a>, i Olgierdowicy, </div><div class="verse">Równie myśliwi wielcy jak sławni rycerze, </div><div class="verse">Czyli wroga ścigali, czyli dzikie źwierzę. </div><div class="verse">Sen myśliwski nam odkrył tajnie przyszłych czasów: </div><div class="verse">Że Litwie trzeba zawsze żelaza i lasów. </div></div><div class="stanza-spacer"> </div>


<div class="stanza"><div class="verse" style="margin-left: 1em">Knieje! do was ostatni przyjeżdżał na łowy </div><div class="verse">Ostatni król, co nosił kołpak Witoldowy<a class="anchor" href="annotations.xhtml#annotation-247" id="anchor-247"><sup>247</sup></a>, </div><div class="verse">Ostatni z Jagiellonów wojownik szczęśliwy, </div><div class="verse">I ostatni na Litwie monarcha myśliwy. </div><div class="verse">Drzewa moje ojczyste! jeśli Niebo zdarzy, </div><div class="verse">Bym wrócił was oglądać, przyjaciele starzy, </div><div class="verse">Czyli was znajdę jeszcze? czy dotąd żyjecie? </div><div class="verse">Wy, koło których niegdyś pełzałem jak dziecię; </div><div class="verse">Czy żyje wielki Baublis<a class="anchor" href="annotations.xhtml#annotation-248" id="anchor-248"><sup>248</sup></a>, w którego ogromie </div><div class="verse">Wiekami wydrążonym, jakby w dobrym domie, </div><div class="verse">Dwunastu ludzi mogło wieczerzać za stołem? </div><div class="verse">Czy kwitnie gaj Mendoga pod farnym kościołem<a class="anchor" href="annotations.xhtml#annotation-249" id="anchor-249"><sup>249</sup></a>? </div><div class="verse">I tam na Ukrainie czy się dotąd wznosi </div><div class="verse">Przed Hołowińskch domem, nad brzegami Rosi, </div><div class="verse">Lipa tak rozrośniona, że pod jej cieniami </div><div class="verse">Sto młodzieńców, sto panien szło w taniec parami? </div></div><div class="stanza-spacer"> </div>


<div class="stanza"><div class="verse" style="margin-left: 1em">Pomniki nasze! ileż co rok was pożera </div><div class="verse">Kupiecka lub rządowa, moskiewska siekiera! </div><div class="verse">Nie zostawia przytułku ni leśnym śpiewakom, </div><div class="verse">Ni wieszczom, którym cień wasz tak miły jak ptakom. </div><div class="verse">Wszak lipa czarnoleska, na głos Jana czuła, </div><div class="verse">Tyle rymów natchnęła! Wszak ów dąb gaduła </div><div class="verse">Kozackiemu wieszczowi tyle cudów śpiewa<a class="anchor" href="annotations.xhtml#annotation-250" id="anchor-250"><sup>250</sup></a>! </div></div><div class="stanza-spacer"> </div>


<div class="stanza"><div class="verse" style="margin-left: 1em">Ja ileż wam winienem, o domowe drzewa! </div><div class="verse">Błahy strzelec, uchodząc szyderstw towarzyszy </div><div class="verse">Za chybioną źwierzynę, ileż w waszej ciszy </div><div class="verse">Upolowałem dumań, gdy w dzikim ostępie, </div><div class="verse">Zapomniawszy o łowach, usiadłem na kępie, </div><div class="verse">A koło mnie srebrzył się tu mech siwobrody, </div><div class="verse">Zlany granatem czarnej, zgniecionej jagody, </div><div class="verse">A tam się czerwieniły wrzosiste pagórki, </div><div class="verse">Strojne w brusznice<a class="anchor" href="annotations.xhtml#annotation-251" id="anchor-251"><sup>251</sup></a> jakby w koralów paciórki. </div><div class="verse">Wokoło była ciemność; gałęzie u góry </div><div class="verse">Wisiały jak zielone, gęste, niskie chmury; </div><div class="verse">Wicher kędyś nad sklepem szalał nieruchomym, </div><div class="verse">Jękiem, szumami, wyciem, łoskotami, gromem: </div><div class="verse">Dziwny, odurzający hałas! Mnie się zdało, </div><div class="verse">Że tam nad głową morze wiszące szalało. </div></div><div class="stanza-spacer"> </div>


<div class="stanza"><div class="verse" style="margin-left: 1em">Na dole jak ruiny miast: tu wywrót dębu </div><div class="verse">Wysterka z ziemi na kształt ogromnego zrębu; </div><div class="verse">Na nim oparte, jak ścian i kolumn obłamy, </div><div class="verse">Tam gałęziste kłody, tu wpół zgniłe tramy<a class="anchor" href="annotations.xhtml#annotation-252" id="anchor-252"><sup>252</sup></a> </div><div class="verse">Ogrodzone parkanem traw. W środek tarasu </div><div class="verse">Zajrzeć straszno, tam siedzą gospodarze lasu, </div><div class="verse">Dziki, niedźwiedzie, wilki; u wrót leżą kości </div><div class="verse">Na pół zgryzione jakichś nieostrożnych gości. </div><div class="verse">Czasem wymkną się w górę przez trawy zielenie, </div><div class="verse">Jakby dwa wodotryski, dwa rogi jelenie, </div><div class="verse">I mignie między drzewa źwierz żółtawym pasem, </div><div class="verse">Jak promień, kiedy wpadłszy gaśnie między lasem. </div></div><div class="stanza-spacer"> </div>


<div class="stanza"><div class="verse" style="margin-left: 1em">I znowu cichość w dole. Dzięcioł na jedlinie<a class="anchor" href="annotations.xhtml#annotation-253" id="anchor-253"><sup>253</sup></a> </div><div class="verse">Stuka z lekka i dalej odlatuje, ginie, </div><div class="verse">Schował się, ale dziobem nie przestaje pukać, </div><div class="verse">Jak dziecko, gdy schowane woła, by go szukać. </div><div class="verse">Bliżej siedzi wiewiórka, orzech w łapkach trzyma, </div><div class="verse">Gryzie go; zawiesiła kitkę nad oczyma, </div><div class="verse">Jak pióro nad szyszakiem u kirasyjera<a class="anchor" href="annotations.xhtml#annotation-254" id="anchor-254"><sup>254</sup></a>: </div><div class="verse">Chociaż tak osłoniona, dokoła spoziera, </div><div class="verse">Dostrzegłszy gościa, skacze gajów tanecznica </div><div class="verse">Z drzew na drzewa, miga się jako błyskawica; </div><div class="verse">Na koniec w niewidzialny otwór pnia przepada, </div><div class="verse">Jak wracająca w drzewo rodzime dryjada<a class="anchor" href="annotations.xhtml#annotation-255" id="anchor-255"><sup>255</sup></a>. </div><div class="verse">Znowu cicho. </div></div><div class="stanza-spacer"> </div>


<div class="stanza"><div class="verse" style="margin-left: 12em">Wtem, gałąź wstrząsła się trącona, </div><div class="verse">I pomiędzy jarzębin rozsunione grona </div><div class="verse">Kraśniejsze od jarzębin zajaśniały lica: </div><div class="verse">To jagód lub orzechów zbieraczka, dziewica. </div><div class="verse">W krobeczce z prostej kory podaje zebrane </div><div class="verse">Bruśnice świeże jako jej usta rumiane. </div><div class="verse">Obok młodzieniec idzie, leszczynę nagina: </div><div class="verse">Chwyta w lot migające orzechy dziewczyna. </div></div><div class="stanza-spacer"> </div>


<div class="stanza"><div class="verse" style="margin-left: 1em">Wtem, usłyszeli odgłos rogów i psów granie: </div><div class="verse">Zgadują, że się ku nim zbliża polowanie, </div><div class="verse">I pomiędzy gałęzi gęstwę, pełni trwogi, </div><div class="verse">Zniknęli nagle z oczu jako leśne bogi. </div></div><div class="stanza-spacer"> </div>


<div class="stanza"><div class="verse" style="margin-left: 1em">W Soplicowie ruch wielki. Lecz ni psów hałasy, </div><div class="verse">Ani rżące rumaki, skrzypiące kolasy<a class="anchor" href="annotations.xhtml#annotation-256" id="anchor-256"><sup>256</sup></a>, </div><div class="verse">Ni odgłos trąb dających hasło polowania </div><div class="verse">Nie mogły Tadeusza wyciągnąć z posłania; </div><div class="verse">Ubrany padłszy w łóżko, spał jak bobak<a class="anchor" href="annotations.xhtml#annotation-257" id="anchor-257"><sup>257</sup></a> w norze. </div><div class="verse">Nikt z młodzieży nie myślał szukać go po dworze; </div><div class="verse">Każdy sobą zajęty śpieszył, gdzie kazano; </div><div class="verse">O towarzyszu sennym całkiem zapomniano.
 </div></div><div class="stanza-spacer"> </div>


<div class="stanza"><div class="verse" style="margin-left: 1em">On chrapał. Słońce w otwór, co śród okienicy </div><div class="verse">Wyrżnięty był w kształt serca, wpadło do ciemnicy </div><div class="verse">Słupem ognistym, prosto sennemu na czoło. </div><div class="verse">On jeszcze chciał zadrzemać i kręcił się wkoło, </div><div class="verse">Chroniąc się blasku. Nagle usłyszał stuknienie, </div><div class="verse">Przebudził się: wesołe było przebudzenie. </div><div class="verse">Czuł się rzeźwym jak ptaszek, z lekkością oddychał, </div><div class="verse">Czuł się szczęśliwym, sam się do siebie uśmiechał: </div><div class="verse">Myśląc o wszystkim, co mu wczora się zdarzyło, </div><div class="verse">Rumienił się i wzdychał, i serce mu biło. </div><div class="verse">Spojrzał w okno, o dziwy! W promieni przezroczu, </div><div class="verse">W owym sercu, błyszczało dwoje jasnych oczu, </div><div class="verse">Szeroko otworzonych, jak zwykle wejrzenie, </div><div class="verse">Kiedy z jasności dziennej przedziera się w cienie. </div><div class="verse">Ujrzał i małą rączkę, niby wachlarz z boku </div><div class="verse">Nadstawioną ku słońcu dla ochrony wzroku; </div><div class="verse">Palce drobne, zwrócone na światło różowe, </div><div class="verse">Czerwieniły się na wskroś jakby rubinowe. </div><div class="verse">Usta widział ciekawe, roztulone nieco, </div><div class="verse">I ząbki, co jak perły śród koralów świecą, </div><div class="verse">I lica, choć od słońca zasłaniane dłonią </div><div class="verse">Różową, same całe jak róże się płonią. </div></div><div class="stanza-spacer"> </div>


<div class="stanza"><div class="verse" style="margin-left: 1em">Tadeusz spał pod oknem; sam ukryty w cieniu, </div><div class="verse">Leżąc na wznak, cudnemu dziwił się zjawieniu </div><div class="verse">I miał je tuż nad sobą, ledwie nie na twarzy: </div><div class="verse">Nie wiedział, czy to jawa, czyli mu się marzy </div><div class="verse">Jedna z tych miłych, jasnych twarzyczek dziecinnych, </div><div class="verse">Które pomnim widziane we śnie lat niewinnych. </div><div class="verse">Twarzyczka schyliła się — ujrzał, drżąc z bojaźni </div><div class="verse">I radości, niestety! ujrzał najwyraźniej, </div><div class="verse">Przypomniał, poznał włos ów krótki, jasnozłoty, </div><div class="verse">W drobne, jako śnieg białe, zwity papiloty, </div><div class="verse">Niby srebrzyste strączki, co od słońca blasku </div><div class="verse">Świeciły jak korona na świętych obrazku. </div></div><div class="stanza-spacer"> </div>


<div class="stanza"><div class="verse" style="margin-left: 1em">Zerwał się i widzenie zaraz uleciało </div><div class="verse">Przestraszone łoskotem; czekał, nie wracało! </div><div class="verse">Tylko usłyszał znowu trzykrotne stukanie </div><div class="verse">I słowa: «Niech pan wstaje, czas na polowanie. </div><div class="verse">Pan zaspał». Skoczył z łóżka i obu rękami </div><div class="verse">Pchnął okienicę, że aż trzasła zawiasami </div><div class="verse">I rozwarłszy się w obie uderzyła ściany; </div><div class="verse">Wyskoczył, patrzył wkoło zdumiony, zmieszany, </div><div class="verse">Nic nie widział, nie dostrzegł niczyjego śladu. </div><div class="verse">Niedaleko od okna był parkan od sadu, </div><div class="verse">Na nim chmielowe liście i kwieciste wieńce </div><div class="verse">Chwiały się; czy je lekkie potrąciły ręce? </div><div class="verse">Czy wiatr ruszył? Tadeusz długo patrzył na nie, </div><div class="verse">Nie śmiał iść w ogród; tylko wsparł się na parkanie, </div><div class="verse">Oczy podniósł i z palcem do ust przyciśnionym </div><div class="verse">Kazał sam sobie milczeć, by słowem kwapionem </div><div class="verse">Nie rozerwał milczenia; potem w czoło stukał, </div><div class="verse">Niby do wspomnień dawnych uśpionych w nim pukał, </div><div class="verse">Na koniec, gryząc palce, do krwi się zadrasnął </div><div class="verse">I na cały głos: «Dobrze, dobrze mi tak!» wrzasnął. </div></div><div class="stanza-spacer"> </div>


<div class="stanza"><div class="verse" style="margin-left: 1em">We dworze, gdzie przed chwilą tyle było krzyku, </div><div class="verse">Teraz pusto i głucho jak na mogilniku: </div><div class="verse">Wszyscy ruszyli w pole. Tadeusz nadstawił </div><div class="verse">Uszu i ręce do nich jak trąbki przyprawił; </div><div class="verse">Słuchał, aż mu wiatr przyniósł, wiejący od puszczy, </div><div class="verse">Odgłosy trąb i wrzaski polującej tłuszczy.
 </div></div><div class="stanza-spacer"> </div>


<div class="stanza"><div class="verse" style="margin-left: 1em">Koń Tadeusza czekał w stajni osiodłany. </div><div class="verse">Wziął więc flintę, skoczył nań i jak opętany </div><div class="verse">Pędził ku karczmom, które stały przy kaplicy, </div><div class="verse">Kędy mieli się rankiem zebrać obławnicy.
 </div></div><div class="stanza-spacer"> </div>


<div class="stanza"><div class="verse" style="margin-left: 1em">Dwie chyliły się karczmy po dwóch stronach drogi, </div><div class="verse">Oknami wzajem sobie grożące jak wrogi. </div><div class="verse">Stara należy z prawa do zamku dziedzica; </div><div class="verse">Nową, na złość zamkowi, postawił Soplica. </div><div class="verse">W tamtej, jak w swym dziedzictwie, rej wodził Gerwazy, </div><div class="verse">W tej najwyższe za stołem brał miejsce Protazy.
 </div></div><div class="stanza-spacer"> </div>


<div class="stanza"><div class="verse" style="margin-left: 1em">Nowa karczma nie była ciekawa z pozoru<a class="anchor" href="annotations.xhtml#annotation-258" id="anchor-258"><sup>258</sup></a>. </div><div class="verse">Stara wedle dawnego zbudowana wzoru, </div><div class="verse">Który był wymyślony od tyryjskich<a class="anchor" href="annotations.xhtml#annotation-259" id="anchor-259"><sup>259</sup></a> cieśli, </div><div class="verse">A potem go Żydowie po świecie roznieśli: </div><div class="verse">Rodzaj architektury obcym budowniczym </div><div class="verse">Wcale nieznany; my go od Żydów dziedziczym.
 </div></div><div class="stanza-spacer"> </div>


<div class="stanza"><div class="verse" style="margin-left: 1em">Karczma z przodu jak korab<a class="anchor" href="annotations.xhtml#annotation-260" id="anchor-260"><sup>260</sup></a>, z tyłu jak świątynia: </div><div class="verse">Korab, istna Noego czworogranna<a class="anchor" href="annotations.xhtml#annotation-261" id="anchor-261"><sup>261</sup></a> skrzynia, </div><div class="verse">Znany dziś pod prostackim nazwiskiem stodoły; </div><div class="verse">Tam różne są zwierzęta, konie, krowy, woły, </div><div class="verse">Kozy brodate; w górze zaś ptactwa gromady, </div><div class="verse">I płazów choć po parze, są też i owady. </div><div class="verse">Część tylna, na kształt dziwnej świątyni stawiona, </div><div class="verse">Przypomina z pozoru ów gmach Salomona, </div><div class="verse">Który pierwsi ćwiczeni w budowań rzemieśle </div><div class="verse">Hiramscy na Syjonie wystawili cieśle. </div><div class="verse">Żydzi go naśladują dotąd we swych szkołach, </div><div class="verse">A szkół rysunek widny w karczmach i stodołach. </div><div class="verse">Dach z dranic i ze słomy, spiczasty, zadarty, </div><div class="verse">Pogięty jako kołpak żydowski podarty. </div><div class="verse">Ze szczytu wytryskują krużganku krawędzie, </div><div class="verse">Oparte na drewnianym licznych kolumn rzędzie. </div><div class="verse">Kolumny, co jest wielkie architektów dziwo, </div><div class="verse">Trwałe, chociaż wpół zgniłe i stawione krzywo, </div><div class="verse">Jako w wieży pizańskiej, nie podług modelów </div><div class="verse">Greckich, bo są bez podstaw i bez kapitelów. </div><div class="verse">Nad kolumnami biegą wpółokrągłe łuki, </div><div class="verse">Także z drzewa, gotyckiej naśladowstwo sztuki. </div><div class="verse">Z wierzchu ozdoby sztuczne, nie rylcem, nie dłutem, </div><div class="verse">Ale zręcznie ciesielskim wyrzezane sklutem<a class="anchor" href="annotations.xhtml#annotation-262" id="anchor-262"><sup>262</sup></a>, </div><div class="verse">Krzywe jak szabasowych ramiona świeczników; </div><div class="verse">Na końcu wiszą gałki, coś na kształt guzików, </div><div class="verse">Które Żydzi modląc się na łbach zawieszają </div><div class="verse">I które po swojemu cyces nazywają. </div><div class="verse">Słowem, z daleka karczma chwiejąca się, krzywa, </div><div class="verse">Podobna jest do Żyda, gdy się modląc kiwa: </div><div class="verse">Dach jak czapka, jak broda strzecha roztrzęsiona, </div><div class="verse">Ściany dymne i brudne jak czarna opona, </div><div class="verse">A z przodu rzeźba sterczy jak cyces na czole. </div></div><div class="stanza-spacer"> </div>


<div class="stanza"><div class="verse" style="margin-left: 1em">W środku karczmy jest podział jak w żydowskiej szkole: </div><div class="verse">Jedna część, pełna izbic ciasnych i podłużnych, </div><div class="verse">Służy dla dam wyłącznie i panów podróżnych; </div><div class="verse">W drugiej ogromna sala: koło każdej ściany </div><div class="verse">Ciągnie się wielonożny stół wąski, drewniany; </div><div class="verse">Przy nim stołki, choć niższe, podobne do stoła, </div><div class="verse">Jako dzieci do ojca. </div></div><div class="stanza-spacer"> </div>


<div class="stanza"><div class="verse" style="margin-left: 12em">Na stołkach dokoła </div><div class="verse">Siedziały chłopy, chłopki tudzież szlachta drobna, </div><div class="verse">Wszyscy rzędem; ekonom sam siedział z osobna. </div><div class="verse">Po rannej mszy z kaplicy, że była niedziela, </div><div class="verse">Zabawić się i wypić przyszli do Jankiela. </div><div class="verse">Przy każdym już szumiała siwą wódką czarka, </div><div class="verse">Ponad wszystkimi z butlą biegała szynkarka. </div><div class="verse">W środku arendarz<a class="anchor" href="annotations.xhtml#annotation-263" id="anchor-263"><sup>263</sup></a> Jankiel, w długim aż do ziemi </div><div class="verse">Szarafanie<a class="anchor" href="annotations.xhtml#annotation-264" id="anchor-264"><sup>264</sup></a>, zapiętym haftkami srebrnemi, </div><div class="verse">Rękę jedną za czarny pas jedwabny wsadził, </div><div class="verse">Drugą poważnie sobie siwą brodę gładził; </div><div class="verse">Rzucając wkoło okiem rozkazy wydawał, </div><div class="verse">Witał wchodzących gości, przy siedzących stawał </div><div class="verse">Zagajając rozmowę, kłótliwych zagadzał, </div><div class="verse">Lecz nie służył nikomu: tylko się przechadzał. </div><div class="verse">Żyd stary i powszechnie znany z poczciwości, </div><div class="verse">Od lat wielu dzierżawił karczmę, a nikt z włości, </div><div class="verse">Nikt ze szlachty nie zaniósł nań skargi do dworu. </div><div class="verse">O cóż skarżyć? Miał trunki dobre do wyboru, </div><div class="verse">Rachował się ostrożnie, lecz bez oszukaństwa, </div><div class="verse">Ochoty nie zabraniał, nie cierpiał pijaństwa, </div><div class="verse">Zabaw wielki miłośnik: u niego wesele </div><div class="verse">I chrzciny obchodzono, on w każdą niedzielę </div><div class="verse">Kazał do siebie ze wsi przychodzić muzyce, </div><div class="verse">Przy której i basetla była, i kozice. </div></div><div class="stanza-spacer"> </div>


<div class="stanza"><div class="verse" style="margin-left: 1em">Muzykę znał, sam słynął muzycznym talentem; </div><div class="verse">Z cymbałami, narodu swego instrumentem, </div><div class="verse">Chadzał niegdyś po dworach i graniem zdumiewał, </div><div class="verse">I pieśniami, bo biegle i uczenie śpiewał. </div><div class="verse">Chociaż Żyd, dosyć czystą miał polską wymowę, </div><div class="verse">Szczególniej zaś polubił pieśni narodowe; </div><div class="verse">Przywoził mnóstwo z każdej za Niemen wyprawy, </div><div class="verse">Kołomyjek<a class="anchor" href="annotations.xhtml#annotation-265" id="anchor-265"><sup>265</sup></a> z Halicza, mazurów<a class="anchor" href="annotations.xhtml#annotation-266" id="anchor-266"><sup>266</sup></a> z Warszawy; </div><div class="verse">Wieść, nie wiem czyli pewna, w całej okolicy </div><div class="verse">Głosiła, że on pierwszy przywiózł z zagranicy </div><div class="verse">I upowszechnił wówczas, w tamecznym powiecie, </div><div class="verse">Ową piosenkę, sławną dziś na całym świecie, </div><div class="verse">A którą po raz pierwszy na ziemi Auzonów<a class="anchor" href="annotations.xhtml#annotation-267" id="anchor-267"><sup>267</sup></a> </div><div class="verse">Wygrały Włochom polskie trąby legijonów<a class="anchor" href="annotations.xhtml#annotation-268" id="anchor-268"><sup>268</sup></a>. </div><div class="verse">Talent śpiewania bardzo na Litwie popłaca, </div><div class="verse">Jedna miłość u ludzi, wsławia i wzbogaca: </div><div class="verse">Jankiel zrobił majątek; syt zysków i chwały, </div><div class="verse">Zawiesił dźwięcznostrunne na ścianie cymbały; </div><div class="verse">Osiadłszy z dziećmi w karczmie, zatrudniał się szynkiem, </div><div class="verse">Przy tym w pobliskim mieście był też podrabinkiem, </div><div class="verse">A zawsze miłym wszędzie gościem i domowym </div><div class="verse">Doradcą; znał się dobrze na handlu zbożowym, </div><div class="verse">Na wicinnym<a class="anchor" href="annotations.xhtml#annotation-269" id="anchor-269"><sup>269</sup></a>: potrzebna jest znajomość taka </div><div class="verse">Na wsi. Miał także sławę dobrego Polaka. </div></div><div class="stanza-spacer"> </div>


<div class="stanza"><div class="verse" style="margin-left: 1em">On pierwszy zgodził kłótnie, często nawet krwawe, </div><div class="verse">Między dwiema karczmami: obie wziął w dzierżawę; </div><div class="verse">Szanowali go równie i starzy stronnicy </div><div class="verse">Horeszkowscy, i słudzy Sędziego Soplicy. </div><div class="verse">On sam powagę umiał utrzymać nad groźnym </div><div class="verse">Klucznikiem horeszkowskim i kłótliwym Woźnym; </div><div class="verse">Przed Jankielem tłumili dawne swe urazy </div><div class="verse">Gerwazy, groźny ręką, językiem Protazy. </div></div><div class="stanza-spacer"> </div>


<div class="stanza"><div class="verse" style="margin-left: 1em">Gerwazego nie było; ruszył na obławę, </div><div class="verse">Nie chcąc, aby tak ważną i trudną wyprawę </div><div class="verse">Odbył sam Hrabia, młody i niedoświadczony; </div><div class="verse">Poszedł więc z nim dla rady tudzież dla obrony.
 </div></div><div class="stanza-spacer"> </div>


<div class="stanza"><div class="verse" style="margin-left: 1em">Dziś miejsce Gerwazego, najdalsze od progu, </div><div class="verse">Między dwiema ławami, w samym karczmy rogu, </div><div class="verse">Zwane <em class="author-emphasis">pokuciem</em><a class="anchor" href="annotations.xhtml#annotation-270" id="anchor-270"><sup>270</sup></a>, kwestarz ksiądz Robak zajmował. </div><div class="verse">Jankiel go tam posadził. Widać, że szanował </div><div class="verse">Wysoko bernardyna: bo skoro dostrzegał </div><div class="verse">Ubytek w jego szklance, natychmiast podbiegał </div><div class="verse">I rozkazał dolewać lipcowego miodu. </div><div class="verse">Słychać, że z bernardynem znali się za młodu, </div><div class="verse">Kędyś tam w cudzych krajach. Robak często chadzał </div><div class="verse">Nocą do karczmy, tajnie z Żydem się naradzał </div><div class="verse">O ważnych rzeczach; słychać było, że towary </div><div class="verse">Ksiądz przemycał — lecz potwarz ta niegodna wiary. </div></div><div class="stanza-spacer"> </div>


<div class="stanza"><div class="verse" style="margin-left: 1em">Robak, wsparty na stole, wpół głośno rozprawiał, </div><div class="verse">Tłum szlachty go otaczał i uszy nadstawiał, </div><div class="verse">I nosy ku księdzowskiej chylił tabakierze; </div><div class="verse">Brano z niej, i kichała szlachta jak moździerze.
 </div></div><div class="stanza-spacer"> </div>


<div class="stanza"><div class="verse" style="margin-left: 1em">«Reverendissime<a class="anchor" href="annotations.xhtml#annotation-271" id="anchor-271"><sup>271</sup></a> — rzekł kichnąwszy Skołuba — </div><div class="verse">To mi tabaka, co to idzie aż do czuba! </div><div class="verse">Od czasu jak nos dźwigam (tu głasnął nos długi) </div><div class="verse">Takiej nie zażywałem (tu kichnął raz drugi); </div><div class="verse">Prawdziwa bernardynka, pewnie z Kowna rodem, </div><div class="verse">Miasta sławnego w świecie tabaką i miodem. </div><div class="verse">Byłem tam lat już...» — Robak przerwał mu: «Na zdrowie </div><div class="verse">Wszystkim waszmościom, moi mościwi panowie! </div><div class="verse">Co się tabaki tyczy, hem, ona pochodzi </div><div class="verse">Z dalszej strony, niż myśli Skołuba dobrodziéj: </div><div class="verse">Pochodzi z Jasnej Góry. Księża paulinowie </div><div class="verse">Tabakę taką robią w mieście Częstochowie, </div><div class="verse">Kędy jest obraz tylu cudami wsławiony, </div><div class="verse">Bogarodzicy Panny, Królowej Korony </div><div class="verse">Polskiej... zowią ją dotąd i Księżną Litewską — </div><div class="verse">Koronęć jeszcze dotąd piastuje królewską... </div><div class="verse">Lecz na Litewskim Księstwie teraz syzma<a class="anchor" href="annotations.xhtml#annotation-272" id="anchor-272"><sup>272</sup></a> siedzi!» </div><div class="verse">«Z Częstochowy? — rzekł Wilbik. — Byłem tam w spowiedzi, </div><div class="verse">Kiedym na odpust chodził lat temu trzydzieście. </div><div class="verse">Czy to prawda, że Francuz gości teraz w mieście, </div><div class="verse">Że chce kościół rozwalać i skarbiec zabierze: </div><div class="verse">Bo to wszystko w Litewskim stoi Kuryjerze?» </div><div class="verse">«Nieprawda — rzekł bernardyn — nie! Pan Najjaśniejszy, </div><div class="verse">Napoleon, katolik jest najprzykładniejszy: </div><div class="verse">Wszak go papież namaścił, żyją z sobą w zgodzie </div><div class="verse">I nawracają ludzi w francuskim narodzie, </div><div class="verse">Który się trochę popsuł. Prawda, z Częstochowy </div><div class="verse">Oddano wiele srebra na skarb narodowy </div><div class="verse">Dla ojczyzny, dla Polski; sam Pan Bóg tak każe: </div><div class="verse">Skarbcem ojczyzny zawsze są Jego ołtarze. </div><div class="verse">Wszakże w Warszawskim Księstwie mamy sto tysięcy </div><div class="verse">Wojska polskiego, może wkrótce będzie więcéj: </div><div class="verse">A któż wojsko opłaci? czy nie wy, Litwini? </div><div class="verse">Wy tylko grosz dajecie do moskiewskiej skrzyni». </div><div class="verse">«Kat by dał — krzyknął Wilbik — gwałtem od nas biorą». </div><div class="verse">«Oj, dobrodzieju — chłopek ozwał się z pokorą, </div><div class="verse">Pokłoniwszy się księdzu i skrobiąc się w głowę — </div><div class="verse">Już to szlachcie, to jeszcze bieda przez połowę; </div><div class="verse">Lecz nas drą jak na łyka...» «Cham! — Skołuba krzyknął — </div><div class="verse">Głupi, tobieć to lepiej, tyś chłopie przywyknął, </div><div class="verse">Jak węgorz do odarcia: lecz nam <em class="author-emphasis">urodzonym</em>, </div><div class="verse">Nam wielmożnym, do złotych swobód wzwyczajonym! </div><div class="verse">Ach, bracia! wszak to dawniej szlachcic na zagrodzie... </div><div class="verse">(«Tak, tak — krzyknęli wszyscy — równy wojewodzie!») </div><div class="verse">Dziś nam szlachectwa przeczą, każą nam drabować<a class="anchor" href="annotations.xhtml#annotation-273" id="anchor-273"><sup>273</sup></a> </div><div class="verse">Papiery, i szlachectwa papierem próbować». </div><div class="verse">«Jeszcze Waszeci mniejsza — zawołał Juraha — </div><div class="verse">Waszeć z pradziadów chłopów uszlachcony szlacha; </div><div class="verse">Ale ja, z kniaziów! Pytać u mnie o patenta, </div><div class="verse">Kiedym został szlachcicem? Sam Bóg to pamięta! </div><div class="verse">Niechaj Moskal w las idzie pytać się dębiny, </div><div class="verse">Kto jej dał patent rosnąć nad wszystkie krzewiny». </div><div class="verse">«Kniaziu — rzekł Żagiel — świeć waść baki lada komu, </div><div class="verse">Tu znajdziesz pono mitry i w niejednym domu». </div><div class="verse">«Waść ma krzyż w herbie — wołał Podhajski — to skryta </div><div class="verse">Aluzyja, że w rodzie bywał neofita». </div><div class="verse">«Fałsz — przerwał Birbasz — Przecież ja z tatarskich hrabiów </div><div class="verse">Pochodzę, a mam krzyże nad herbem Korabiów». </div><div class="verse">«Poraj — krzyknął Mickiewicz — z mitrą w polu złotym, </div><div class="verse">Herb książęcy, Stryjkowski gęsto pisze o tym». </div></div><div class="stanza-spacer"> </div>


<div class="stanza"><div class="verse" style="margin-left: 1em">Za czym wielkie powstały w całej karczmie szmery. </div><div class="verse">Ksiądz bernardyn uciekł się do swej tabakiery; </div><div class="verse">W kolej częstował mówców. Gwar zaraz ucichnął; </div><div class="verse">Każdy zażył przez grzeczność i kilkakroć kichnął. </div><div class="verse">Bernardyn, korzystając z przerwy, mówił daléj: </div><div class="verse">«Oj, wielcy ludzie od tej tabaki kichali! </div><div class="verse">Czy uwierzycie państwo, że z tej tabakiery, </div><div class="verse">Pan jenerał Dąbrowski zażył razy cztery?» </div><div class="verse">«Dąbrowski?» — zawołali. «Tak, tak, on, jenerał. </div><div class="verse">Byłem w obozie, gdy on Gdańsk Niemcom odbierał; </div><div class="verse">Miał coś pisać; bojąc się, ażeby nie zasnął, </div><div class="verse">Zażył, kichnął, dwakroć mię po ramieniu klasnął: </div><div class="verse">»Księże Robaku — mówił — księże bernardynie, </div><div class="verse">Obaczymy się w Litwie może nim rok minie; </div><div class="verse">Powiedz Litwinom, niech mnie czekają z tabaką </div><div class="verse">Częstochowską, nie biorę innej tylko taką». </div></div><div class="stanza-spacer"> </div>


<div class="stanza"><div class="verse" style="margin-left: 1em">Mowa księdza wzbudziła takie zadziwienie, </div><div class="verse">Taką radość, że całe huczne zgromadzenie </div><div class="verse">Milczało chwilę; potem na pół ciche słowa </div><div class="verse">Powtarzano: «Tabaka z Polski? Częstochowa? </div><div class="verse">Dąbrowski? Z ziemi włoskiej?...» Aż na koniec razem, </div><div class="verse">Jakby myśl z myślą, wyraz sam zbiegł się z wyrazem, </div><div class="verse">Wszyscy jednogłośnie, jak na dane hasło, </div><div class="verse">Krzyknęli: «Dąbrowskiego!» Wszystko razem wrzasło, </div><div class="verse">Wszystko się uścisnęło: chłop z tatarskim hrabią, </div><div class="verse">Mitra z Krzyżem, Poraje z Gryfem i z Korabią; </div><div class="verse">Zapomnieli wszystkiego, nawet bernardyna, </div><div class="verse">Tylko śpiewali krzycząc: «Wódki, miodu, wina!»
 </div></div><div class="stanza-spacer"> </div>


<div class="stanza"><div class="verse" style="margin-left: 1em">Długo się przysłuchiwał ksiądz Robak piosence, </div><div class="verse">Na koniec chciał ją przerwać; wziął w obydwie ręce </div><div class="verse">Tabakierkę, kichaniem melodyję zmieszał, </div><div class="verse">I nim się nastroili, tak mówić pośpieszał: </div><div class="verse">«Chwalicie mą tabakę, mości dobrodzieje; </div><div class="verse">Obaczcież, co się wewnątrz tabakierki dzieje». </div><div class="verse">Tu, wycierając chustką zabrudzone denko, </div><div class="verse">Pokazał malowaną armiję maleńką </div><div class="verse">Jak rój much; w środku jeden człowiek na rumaku, </div><div class="verse">Wielki jako chrząszcz, siedział, pewnie wódz orszaku; </div><div class="verse">Spinał konia, jak gdyby chciał skakać w niebiosa, </div><div class="verse">Jedną rękę na cuglach, drugą miał u nosa: </div><div class="verse">«Przypatrzcie się — rzekł Robak — tej groźnej postawie: </div><div class="verse">Zgadnijcie czyja? — Wszyscy patrzyli ciekawie.— </div><div class="verse">Wielki to człowiek, cesarz, ale nie Moskali, </div><div class="verse">Ich carowie tabaki nigdy nie bierali...» </div><div class="verse">«Wielki człowiek — zawołał Cydzik — a w kapocie? </div><div class="verse">Ja myśliłem, że wielcy ludzie chodzą w złocie: </div><div class="verse">Bo u Moskalów lada jenerał, mospanie, </div><div class="verse">To tak świeci się w złocie jak szczupak w szafranie». </div><div class="verse">«Ba — przerwał Rymsza — przecież widziałem za młodu </div><div class="verse">Kościuszkę, naczelnika naszego narodu: </div><div class="verse">Wielki człowiek! A chodził w krakowskiej sukmanie, </div><div class="verse">To jest czamarce». «W jakiej czamarce, mospanie? — </div><div class="verse">Odparł Wilbik. — To przecież zwano taratatką». </div><div class="verse">«Ale tamta z frędzlami, ta jest całkiem gładką» — </div><div class="verse">Krzyknął Mickiewicz. Zatem wszczynały się swary </div><div class="verse">O różnych taratatki kształtach i czamary. </div></div><div class="stanza-spacer"> </div>


<div class="stanza"><div class="verse" style="margin-left: 1em">Przemyślny Robak, widząc, że się tak rozpryska </div><div class="verse">Rozmowa, jął ją znowu zbierać do ogniska, </div><div class="verse">Do swojej tabakiery; częstował, kichali, </div><div class="verse">Życzyli sobie zdrowia, on rzecz ciągnął daléj: </div><div class="verse">«Gdy cesarz Napoleon w potyczce zażywa </div><div class="verse">Raz po raz, to znak pewny, że bitwę wygrywa. </div><div class="verse">Na przykład pod Austerlitz: Francuzi tak stali </div><div class="verse">Z armatami, a na nich biegła ćma Moskali. </div><div class="verse">Cesarz patrzył i milczał. Co Francuzi strzelą, </div><div class="verse">To Moskale pułkami jak trawa się ścielą: </div><div class="verse">Pułk za pułkiem cwałował i spadał z kulbaki; </div><div class="verse">Co pułk spadnie, to cesarz zażyje tabaki. </div><div class="verse">Aż w końcu, Aleksander ze swoim braciszkiem </div><div class="verse">Konstantym i z niemieckim cesarzem Franciszkiem, </div><div class="verse">W nogi z pola; więc cesarz, widząc, że po walce, </div><div class="verse">Spojrzał na nich, zaśmiał się i otrząsnął palce. </div><div class="verse">Otóż, jeśli kto z panów, coście tu przytomni, </div><div class="verse">Będzie w wojsku cesarza, niech to sobie wspomni». </div></div><div class="stanza-spacer"> </div>


<div class="stanza"><div class="verse" style="margin-left: 1em">«Ach — zawołał Skołuba — mój księże kwestarzu! </div><div class="verse">Kiedyż to będzie! Wszak to ile w kalendarzu </div><div class="verse">Jest świąt, na każde święto Francuzów nam wróżą: </div><div class="verse">Wygląda człek, wygląda, aż się oczy mrużą; </div><div class="verse">A Moskal jak nas trzymał, tak trzyma za szyję. </div><div class="verse">Pono nim słońce wnidzie, rosa oczy wyje». </div></div><div class="stanza-spacer"> </div>


<div class="stanza"><div class="verse" style="margin-left: 1em">«Mospanie — rzekł bernardyn — babska rzecz narzekać, </div><div class="verse">A żydowska rzecz ręce założywszy czekać, </div><div class="verse">Nim kto w karczmę zajedzie i do drzwi zapuka. </div><div class="verse">Z Napoleonem pobić Moskalów nie sztuka. </div><div class="verse">Jużci on Szwabom skórę trzy razy wymłócił, </div><div class="verse">Brzydkie Prusactwo zdeptał, Anglików wyrzucił </div><div class="verse">Het za morze, Moskalom zapewne wygodzi; </div><div class="verse">Ale co stąd wyniknie, wie asan dobrodziéj? </div><div class="verse">Oto, szlachta litewska wtenczas na koń wsiędzie<a class="anchor" href="annotations.xhtml#annotation-274" id="anchor-274"><sup>274</sup></a> </div><div class="verse">I szable weźmie, kiedy bić się z kim nie będzie; </div><div class="verse">Napoleon sam wszystkich pobiwszy, nareszcie </div><div class="verse">Powie: »Obejdę się ja bez was, kto jesteście?« </div><div class="verse">Więc nie dość gościa czekać, nie dość i zaprosić, </div><div class="verse">Trzeba czeladkę zebrać i stoły pownosić, </div><div class="verse">A przed ucztą potrzeba dom oczyścić z śmieci, </div><div class="verse">Oczyścić dom, powtarzam, oczyścić dom, dzieci!» </div></div><div class="stanza-spacer"> </div>


<div class="stanza"><div class="verse" style="margin-left: 1em">Nastąpiło milczenie, potem głosy w tłumie: </div><div class="verse">«Jakże to dom oczyścić, jak to ksiądz rozumie? </div><div class="verse">Jużci my wszystko zrobim, na wszystko gotowi; </div><div class="verse">Tylko niech ksiądz dobrodziej jaśniej się wysłowi». </div></div><div class="stanza-spacer"> </div>


<div class="stanza"><div class="verse" style="margin-left: 1em">Ksiądz poglądał za okno, przerwawszy rozmowę; </div><div class="verse">Ujrzał coś ciekawego, z okna wytknął głowę, </div><div class="verse">Po chwili rzekł powstając: «Dziś czasu nie mamy; </div><div class="verse">Potem o tym obszerniej z sobą pogadamy. </div><div class="verse">Jutro będę dla sprawy w powiatowym mieście; </div><div class="verse">I do waszmościów z drogi zajadę po kweście». </div></div><div class="stanza-spacer"> </div>


<div class="stanza"><div class="verse" style="margin-left: 1em">«Niech też do Niehrymowa ksiądz na nocleg zdąży — </div><div class="verse">Rzekł ekonom — rad będzie księdzu pan chorąży; </div><div class="verse">Wszakże na Litwie stare powiada przysłowie: </div><div class="verse">Szczęśliwy człowiek, jako kwestarz w Niehrymowie!» </div><div class="verse">«I do nas — rzekł Zubkowski — wstąp jeżeli łaska; </div><div class="verse">Znajdzie się tam półsztuczek płótna, masła faska, </div><div class="verse">Baran lub krówka; wspomnij księże na te słowa: </div><div class="verse">Szczęśliwy człowiek, trafił jak ksiądz do Zubkowa». </div><div class="verse">«I do nas» — rzekł Skołuba. «Do nas — Terajewicz — </div><div class="verse">Żaden bernardyn głodny nie wyszedł z Pucewicz». </div><div class="verse">Tak cała szlachta prośbą i obietnicami </div><div class="verse">Przeprowadzała księdza; on już był za drzwiami. </div></div><div class="stanza-spacer"> </div>


<div class="stanza"><div class="verse" style="margin-left: 1em">On już pierwej przez okno ujrzał Tadeusza, </div><div class="verse">Który leciał gościńcem, w cwał, bez kapelusza, </div><div class="verse">Z głową schyloną, bladym, posępnym obliczem, </div><div class="verse">A konia ustawicznie bódł i kropił biczem. </div><div class="verse">Ten widok bardzo księdza bernardyna zmieszał, </div><div class="verse">Więc za młodzieńcem kroki szybkimi pośpieszał </div><div class="verse">Do wielkiej puszczy, która, jako oko sięga, </div><div class="verse">Czerniła się na całym brzegu widnokręga<a class="anchor" href="annotations.xhtml#annotation-275" id="anchor-275"><sup>275</sup></a>. </div></div><div class="stanza-spacer"> </div>


<div class="stanza"><div class="verse" style="margin-left: 1em">Któż zbadał puszcz litewskich przepastne krainy, </div><div class="verse">Aż do samego środka, do jądra gęstwiny? </div><div class="verse">Rybak ledwie u brzegów nawiedza dno morza; </div><div class="verse">Myśliwiec krąży koło puszcz litewskich łoża, </div><div class="verse">Zna je ledwie po wierzchu, ich postać, ich lice: </div><div class="verse">Lecz obce mu ich wnętrzne serca tajemnice; </div><div class="verse">Wieść tylko albo bajka wie, co się w nich dzieje. </div><div class="verse">Bo gdybyś przeszedł bory i podszyte knieje, </div><div class="verse">Trafisz w głębi na wielki wał pniów, kłód, korzeni, </div><div class="verse">Obronny trzęsawicą<a class="anchor" href="annotations.xhtml#annotation-276" id="anchor-276"><sup>276</sup></a>, tysiącem strumieni </div><div class="verse">I siecią zielsk zarosłych, i kopcami mrowisk, </div><div class="verse">Gniazdami os, szerszeniów, kłębami wężowisk. </div><div class="verse">Gdybyś i te zapory zmógł nadludzkim męstwem, </div><div class="verse">Dalej spotkać się z większym masz niebezpieczeństwem: </div><div class="verse">Dalej co krok czyhają, niby wilcze doły, </div><div class="verse">Małe jeziorka, trawą zarosłe na poły, </div><div class="verse">Tak głębokie, że ludzie dna ich nie dośledzą </div><div class="verse">(Wielkie jest podobieństwo, że diabły tam siedzą). </div><div class="verse">Woda tych studni sklni się<a class="anchor" href="annotations.xhtml#annotation-277" id="anchor-277"><sup>277</sup></a>, plamista rdzą krwawą, </div><div class="verse">A z wnętrza ciągle dymi, zionąc woń plugawą, </div><div class="verse">Od której drzewa wkoło tracą liść i korę; </div><div class="verse">Łyse, skarłowaciałe, robaczliwe<a class="anchor" href="annotations.xhtml#annotation-278" id="anchor-278"><sup>278</sup></a>, chore, </div><div class="verse">Pochyliwszy konary mchem kołtunowate </div><div class="verse">I pnie garbiąc, brzydkimi grzybami brodate, </div><div class="verse">Siedzą wokoło wody jak czarownic kupa </div><div class="verse">Grzejąca się nad kotłem, w którym warzą trupa. </div></div><div class="stanza-spacer"> </div>


<div class="stanza"><div class="verse" style="margin-left: 1em">Za tymi jeziorkami już nie tylko krokiem, </div><div class="verse">Ale daremnie nawet zapuszczać się okiem, </div><div class="verse">Bo tam już wszystko mglistym zakryte obłokiem, </div><div class="verse">Co się wiecznie ze trzęskich<a class="anchor" href="annotations.xhtml#annotation-279" id="anchor-279"><sup>279</sup></a> oparzelisk wznosi. </div><div class="verse">A za tą mgłą na koniec (jak wieść gminna głosi) </div><div class="verse">Ciągnie się bardzo piękna, żyzna okolica, </div><div class="verse">Główna królestwa zwierząt i roślin stolica. </div><div class="verse">W niej są złożone wszystkich drzew i ziół nasiona, </div><div class="verse">Z których się rozrastają na świat ich plemiona; </div><div class="verse">W niej, jak w arce Noego, z wszelkich zwierząt rodu </div><div class="verse">Jedna przynajmniej para chowa się dla płodu. </div><div class="verse">W samym środku (jak słychać) mają swoje dwory </div><div class="verse">Dawny Tur, Żubr i Niedźwiedź, puszcz imperatory; </div><div class="verse">Około nich na drzewach gnieździ się Ryś bystry </div><div class="verse">I żarłoczny Rosomak jak czujne ministry; </div><div class="verse">Dalej zaś, jak podwładni szlachetni wasale, </div><div class="verse">Mieszkają Dziki, Wilki i Łosie rogale. </div><div class="verse">Nad głowami Sokoły i Orłowie<a class="anchor" href="annotations.xhtml#annotation-280" id="anchor-280"><sup>280</sup></a> dzicy, </div><div class="verse">Żyjący z pańskich stołów dworscy zausznicy. </div><div class="verse">Te pary zwierząt główne i patryjarchalne, </div><div class="verse">Ukryte w jądrze puszczy, światu niewidzialne, </div><div class="verse">Dzieci swe ślą dla osad za granicę lasu, </div><div class="verse">A sami we stolicy używają wczasu<a class="anchor" href="annotations.xhtml#annotation-281" id="anchor-281"><sup>281</sup></a>; </div><div class="verse">Nie giną nigdy bronią sieczną ani palną, </div><div class="verse">Lecz starzy umierają śmiercią naturalną. </div><div class="verse">Mają też i swój cmentarz<a class="anchor" href="annotations.xhtml#annotation-282" id="anchor-282"><sup>282</sup></a>, kędy bliscy śmierci, </div><div class="verse">Ptaki składają pióra, czworonogi sierci: </div><div class="verse">Niedźwiedź, gdy zjadłszy zęby, strawy nie przeżuwa, </div><div class="verse">Jeleń zgrzybiały, gdy już ledwie nogi suwa, </div><div class="verse">Zając sędziwy, gdy mu już krew w żyłach krzepnie, </div><div class="verse">Kruk, gdy już posiwieje, sokół, gdy oślepnie, </div><div class="verse">Orzeł, gdy mu dziób stary tak się w kabłąk skrzywi, </div><div class="verse">Że zamknięty na wieki już gardła nie żywi<a class="anchor" href="annotations.xhtml#annotation-283" id="anchor-283"><sup>283</sup></a>, </div><div class="verse">Idą na cmentarz. Nawet mniejszy zwierz, raniony </div><div class="verse">Lub chory, bieży umrzeć w swe ojczyste strony. </div><div class="verse">Stąd to w miejscach dostępnych, kędy człowiek gości, </div><div class="verse">Nie znajdują się nigdy martwych zwierząt kości<a class="anchor" href="annotations.xhtml#annotation-284" id="anchor-284"><sup>284</sup></a>. </div><div class="verse">Słychać, że tam w stolicy między zwierzętami </div><div class="verse">Dobre są obyczaje, bo rządzą się sami; </div><div class="verse">Jeszcze cywilizacją ludzką nie popsuci, </div><div class="verse">Nie znają praw własności, która świat nasz kłóci, </div><div class="verse">Nie znają pojedynków ni wojennej sztuki. </div><div class="verse">Jak ojce żyły w raju, tak dziś żyją wnuki, </div><div class="verse">Dzikie i swojskie razem, w miłości i zgodzie, </div><div class="verse">Nigdy jeden drugiego nie kąsa ni bodzie. </div><div class="verse">Nawet gdyby tam człowiek wpadł, chociaż niezbrojny, </div><div class="verse">Toby środkiem bestyi przechodził spokojny; </div><div class="verse">One by nań patrzyły tym wzrokiem zdziwienia, </div><div class="verse">Jakim w owym ostatnim szóstym dniu stworzenia </div><div class="verse">Ojce ich pierwsze, co się w ogrójcu gnieździły, </div><div class="verse">Patrzyły na Adama, nim się z nim skłóciły. </div><div class="verse">Szczęściem, człowiek nie zbłądzi do tego ostępu, </div><div class="verse">Bo Trud, i Trwoga, i Śmierć bronią mu przystępu. </div></div><div class="stanza-spacer"> </div>


<div class="stanza"><div class="verse" style="margin-left: 1em">Czasem tylko w pogoni zaciekłe ogary, </div><div class="verse">Wpadłszy niebacznie między bagna, mchy i jary, </div><div class="verse">Wnętrznej ich okropności rażone widokiem, </div><div class="verse">Uciekają skowycząc z obłąkanym wzrokiem; </div><div class="verse">I długo potem ręką pana już głaskane, </div><div class="verse">Drżą jeszcze u nóg jego strachem opętane. </div><div class="verse">Te puszcz stołeczne, ludziom nieznane tajniki, </div><div class="verse">W języku swoim strzelcy zowią: <em class="author-emphasis">mateczniki</em>. </div></div><div class="stanza-spacer"> </div>


<div class="stanza"><div class="verse" style="margin-left: 1em">Głupi niedźwiedziu! gdybyś w mateczniku siedział, </div><div class="verse">Nigdy by się o tobie Wojski nie dowiedział; </div><div class="verse">Ale czyli pasieki zwabiła cię wonność, </div><div class="verse">Czy uczułeś do owsa dojrzałego skłonność, </div><div class="verse">Wyszedłeś na brzeg puszczy, gdzie się las przerzedził, </div><div class="verse">I tam zaraz leśniczy bytność twą wyśledził, </div><div class="verse">I zaraz obsaczniki, chytre nasłał szpiegi, </div><div class="verse">By poznać, gdzie popasasz i gdzie masz noclegi. </div><div class="verse">Teraz Wojski z obławą, już od matecznika </div><div class="verse">Postawiwszy szeregi, odwrót ci zamyka. </div></div><div class="stanza-spacer"> </div>


<div class="stanza"><div class="verse" style="margin-left: 1em">Tadeusz się dowiedział, że niemało czasu </div><div class="verse">Już przeszło, jak ogary wpadły w otchłań lasu. </div></div><div class="stanza-spacer"> </div>


<div class="stanza"><div class="verse">Cicho. Próżno myśliwi natężają ucha; </div><div class="verse">Próżno jak najciekawszej mowy każdy słucha </div><div class="verse">Milczenia, długo w miejscu nieruchomy czeka: </div><div class="verse">Tylko muzyka puszczy gra do nich z daleka. </div><div class="verse">Psy nurtują po puszczy, jak pod morzem nurki, </div><div class="verse">A strzelcy, obróciwszy do lasu dwururki, </div><div class="verse">Patrzą Wojskiego. Ukląkł, ziemię uchem pyta; </div><div class="verse">Jako w twarzy lekarza wzrok przyjaciół czyta </div><div class="verse">Wyrok życia lub zgonu miłej im osoby, </div><div class="verse">Tak strzelcy, ufni w sztuki Wojskiego sposoby, </div><div class="verse">Topili w nim spojrzenia nadziei i trwogi. </div><div class="verse">«Jest! jest!» — wyrzekł półgłosem, zerwał się na nogi. </div><div class="verse">On słyszał! Oni jeszcze słuchali; nareszcie </div><div class="verse">Słyszą: jeden pies wrzasnął, potem dwa, dwadzieście, </div><div class="verse">Wszystkie razem ogary rozpierzchnioną zgrają </div><div class="verse">Doławiają się, wrzeszczą, wpadły na trop, grają, </div><div class="verse">Ujadają. Już nie jest to powolne granie </div><div class="verse">Psów goniących zająca, lisa albo łanie; </div><div class="verse">Lecz wciąż wrzask krótki, częsty, ucinany, zjadły; </div><div class="verse">To nie na ślad daleki ogary napadły: </div><div class="verse">Na oko gonią. Nagle ustał krzyk pogoni, </div><div class="verse">Doszli zwierza. Wrzask znowu, skowyt: zwierz się broni </div><div class="verse">I zapewne kaleczy; śród ogarów grania<a class="anchor" href="annotations.xhtml#annotation-285" id="anchor-285"><sup>285</sup></a> </div><div class="verse">Słychać coraz to częściej jęk psiego konania. </div></div><div class="stanza-spacer"> </div>


<div class="stanza"><div class="verse" style="margin-left: 1em">Strzelcy stali i każdy ze strzelbą gotową </div><div class="verse">Wygiął się jak łuk naprzód z wciśnioną<a class="anchor" href="annotations.xhtml#annotation-286" id="anchor-286"><sup>286</sup></a> w las głową. </div><div class="verse">Nie mogą dłużej czekać! Już ze stanowiska </div><div class="verse">Jeden za drugim zmyka i w puszczę się wciska, </div><div class="verse">Chcą pierwsi spotkać źwierza: choć Wojski ostrzegał, </div><div class="verse">Choć Wojski stanowiska na koniu obiegał, </div><div class="verse">Krzycząc, że czy kto prostym chłopem, czy paniczem, </div><div class="verse">Jeżeli z miejsca zejdzie, dostanie w grzbiet smyczem<a class="anchor" href="annotations.xhtml#annotation-287" id="anchor-287"><sup>287</sup></a>! </div><div class="verse">Nie było rady! Wszyscy pomimo zakazu </div><div class="verse">W las pobiegli. Trzy strzelby huknęły od razu; </div><div class="verse">Potem wciąż kanonada, aż głośniej nad strzały </div><div class="verse">Ryknął niedźwiedź i echem napełnił las cały. </div><div class="verse">Ryk okropny, boleści, wściekłości, rozpaczy; </div><div class="verse">Za nim wrzask psów, krzyk strzelców, trąby dojeżdżaczy </div><div class="verse">Grzmiały ze środka puszczy. Strzelcy — ci w las śpieszą, </div><div class="verse">Tamci kurki odwodzą, a wszyscy się cieszą; </div><div class="verse">Jeden Wojski w żałości, krzyczy, że chybiono. </div><div class="verse">Strzelcy i obławnicy poszli jedną stroną </div><div class="verse">Na przełaj źwierza, między ostępem i puszczą, </div><div class="verse">A niedźwiedź, odstraszony psów i ludzi tłuszczą<a class="anchor" href="annotations.xhtml#annotation-288" id="anchor-288"><sup>288</sup></a>, </div><div class="verse">Zwrócił się nazad w miejsca mniej pilnie strzeżone </div><div class="verse">Ku polom, skąd już zeszły strzelcy rozstawione, </div><div class="verse">Gdzie tylko pozostali z mnogich łowczych szyków </div><div class="verse">Wojski, Tadeusz, Hrabia, z kilką<a class="anchor" href="annotations.xhtml#annotation-289" id="anchor-289"><sup>289</sup></a> obławników. </div></div><div class="stanza-spacer"> </div>


<div class="stanza"><div class="verse" style="margin-left: 1em">Tu las był rzadszy. Słychać z głębi ryk, trzask łomu; </div><div class="verse">Aż z gęstwy, jak z chmur, wypadł niedźwiedź na kształt gromu; </div><div class="verse">Wkoło psy gonią, straszą, rwą; on wstał na nogi </div><div class="verse">Tylne i spojrzał wkoło, rykiem strasząc wrogi, </div><div class="verse">I przednimi łapami to drzewa korzenie, </div><div class="verse">To pniaki osmalone, to wrosłe kamienie </div><div class="verse">Rwał, waląc w psów<a class="anchor" href="annotations.xhtml#annotation-290" id="anchor-290"><sup>290</sup></a> i w ludzi, aż wyłamał drzewo. </div><div class="verse">Kręcąc nim jak maczugą na prawo, na lewo, </div><div class="verse">Runął wprost na ostatnich strażników obławy: </div><div class="verse">Hrabię i Tadeusza. Oni bez obawy </div><div class="verse">Stoją w kroku, na źwierza wytknęli flint rury, </div><div class="verse">Jako dwa konduktory<a class="anchor" href="annotations.xhtml#annotation-291" id="anchor-291"><sup>291</sup></a> w łono ciemnej chmury; </div><div class="verse">Aż oba jednym razem pociągnęli kurki </div><div class="verse">(Niedoświadczeni!), razem zagrzmiały dwururki: </div><div class="verse">Chybili. Niedźwiedź skoczył; oni tuż utkwiony </div><div class="verse">Oszczep jeden chwycili czterema ramiony, </div><div class="verse">Wydzierali go sobie. Spojrzą, aż tu z pyska </div><div class="verse">Wielkiego, czerwonego dwa rzędy kłów błyska, </div><div class="verse">I łapa z pazurami już się na łby spuszcza; </div><div class="verse">Pobledli, w tył skoczyli i, gdzie rzednie puszcza, </div><div class="verse">Zmykali. Zwierz za nimi wspiął się, już pazury </div><div class="verse">Zahaczał, chybił, podbiegł, wspiął się znów do góry </div><div class="verse">I czarną łapą sięgał Hrabiego włos płowy. </div><div class="verse">Zdarłby mu czaszkę z mozgów jak kapelusz z głowy, </div><div class="verse">Gdy Asesor z Rejentem wyskoczyli z boków, </div><div class="verse">A Gerwazy biegł z przodu o jakie sto kroków, </div><div class="verse">Z nim Robak, choć bez strzelby — i trzej w jednej chwili </div><div class="verse">Jak gdyby na komendę razem wystrzelili. </div><div class="verse">Niedźwiedź wyskoczył w górę jak kot przed chartami </div><div class="verse">I głową na dół runął, i czterma łapami </div><div class="verse">Przewróciwszy się młyńcem, cielska krwawe brzemię </div><div class="verse">Waląc tuż pod Hrabiego, zbił go z nóg na ziemię. </div><div class="verse">Jeszcze ryczał, chciał jeszcze powstać, gdy nań wsiadły </div><div class="verse">Rozjuszona Strapczyna i Sprawnik zajadły. </div></div><div class="stanza-spacer"> </div>


<div class="stanza"><div class="verse" style="margin-left: 1em">Natenczas Wojski chwycił na taśmie przypięty </div><div class="verse">Swój róg bawoli, długi, cętkowany, kręty </div><div class="verse">Jak wąż boa, oburącz do ust go przycisnął, </div><div class="verse">Wzdął policzki jak banię, w oczach krwią zabłysnął, </div><div class="verse">Zasunął wpół powieki, wciągnął w głąb pół brzucha </div><div class="verse">I do płuc wysłał z niego cały zapas ducha, </div><div class="verse">I zagrał: róg jak wicher wirowatym dechem, </div><div class="verse">Niesie w puszczę muzykę i podwaja echem. </div><div class="verse">Umilkli strzelcy, stali szczwacze zadziwieni </div><div class="verse">Mocą, czystością, dziwną harmoniją pieni. </div><div class="verse">Starzec cały kunszt, którym niegdyś w lasach słynął, </div><div class="verse">Jeszcze raz przed uszami myśliwców rozwinął; </div><div class="verse">Napełnił wnet, ożywił knieje i dąbrowy, </div><div class="verse">Jakby psiarnię w nie wpuścił i rozpoczął łowy. </div><div class="verse">Bo w graniu była łowów historyja krótka: </div><div class="verse">Zrazu odzew dźwięczący, rześki — to pobudka; </div><div class="verse">Potem jęki po jękach skomlą — to psów granie; </div><div class="verse">A gdzieniegdzie ton twardszy jak grzmot — to strzelanie. </div></div><div class="stanza-spacer"> </div>


<div class="stanza"><div class="verse" style="margin-left: 1em">Tu przerwał, lecz róg trzymał; wszystkim się zdawało, </div><div class="verse">Że Wojski wciąż gra jeszcze, a to echo grało.
 </div></div><div class="stanza-spacer"> </div>


<div class="stanza"><div class="verse" style="margin-left: 1em">Zadął znowu. Myśliłbyś<a class="anchor" href="annotations.xhtml#annotation-292" id="anchor-292"><sup>292</sup></a>, że róg kształty zmieniał </div><div class="verse">I że w ustach Wojskiego to grubiał, to cieniał, </div><div class="verse">Udając głosy zwierząt: to raz w wilczą szyję </div><div class="verse">Przeciągając się, długo, przeraźliwie wyje; </div><div class="verse">Znowu jakby w niedźwiedzie rozwarłszy się gardło, </div><div class="verse">Ryknął; potem beczenie żubra wiatr rozdarło. </div></div><div class="stanza-spacer"> </div>


<div class="stanza"><div class="verse" style="margin-left: 1em">Tu przerwał, lecz róg trzymał; wszystkim się zdawało, </div><div class="verse">Że Wojski wciąż gra jeszcze, a to echo grało. </div><div class="verse">Wysłuchawszy rogowej arcydzieło sztuki, </div><div class="verse">Powtarzały je dęby dębom, bukom buki.
 </div></div><div class="stanza-spacer"> </div>


<div class="stanza"><div class="verse" style="margin-left: 1em">Dmie znowu. Jakby w rogu były setne rogi, </div><div class="verse">Słychać zmieszane wrzaski szczwania<a class="anchor" href="annotations.xhtml#annotation-293" id="anchor-293"><sup>293</sup></a>, gniewu, trwogi, </div><div class="verse">Strzelców, psiarni i zwierząt; aż Wojski do góry </div><div class="verse">Podniósł róg i tryumfu hymn uderzył w chmury. </div></div><div class="stanza-spacer"> </div>


<div class="stanza"><div class="verse" style="margin-left: 1em">Tu przerwał, lecz róg trzymał; wszystkim się zdawało, </div><div class="verse">Że Wojski wciąż gra jeszcze, a to echo grało. </div><div class="verse">Ile drzew, tyle rogów znalazło się w boru, </div><div class="verse">Jedne drugim pieśń niosą jak z choru do choru. </div><div class="verse">I szła muzyka coraz szersza, coraz dalsza, </div><div class="verse">Coraz cichsza i coraz czystsza, doskonalsza, </div><div class="verse">Aż znikła gdzieś daleko, gdzieś na niebios progu!
 </div></div><div class="stanza-spacer"> </div>


<div class="stanza"><div class="verse" style="margin-left: 1em">Wojski obiedwie ręce odjąwszy od rogu </div><div class="verse">Rozkrzyżował; róg opadł, na pasie rzemiennym </div><div class="verse">Chwiał się. Wojski z obliczem nabrzmiałym, promiennym, </div><div class="verse">Z oczyma wzniesionymi, stał jakby natchniony, </div><div class="verse">Łowiąc uchem ostatnie znikające tony. </div><div class="verse">A tymczasem zagrzmiało tysiące oklasków, </div><div class="verse">Tysiące powińszowań i wiwatnych wrzasków. </div></div><div class="stanza-spacer"> </div>


<div class="stanza"><div class="verse" style="margin-left: 1em">Uciszono się z wolna i oczy gawiedzi </div><div class="verse">Zwróciły się na wielki, świeży trup niedźwiedzi. </div><div class="verse">Leżał krwią opryskany, kulami przeszyty, </div><div class="verse">Piersiami w gęszczę trawy wplątany i wbity; </div><div class="verse">Rozprzestrzenił szeroko przednie krzyżem łapy, </div><div class="verse">Dyszał jeszcze, wylewał strumień krwi przez chrapy, </div><div class="verse">Otwierał jeszcze oczy, lecz głowy nie ruszy; </div><div class="verse">Pijawki<a class="anchor" href="annotations.xhtml#annotation-294" id="anchor-294"><sup>294</sup></a> Podkomorzego dzierżą go pod uszy, </div><div class="verse">Z lewej strony Strapczyna, a z prawej zawisał </div><div class="verse">Sprawnik i dusząc gardziel krew czarną wysysał. </div></div><div class="stanza-spacer"> </div>


<div class="stanza"><div class="verse" style="margin-left: 1em">Za czym Wojski rozkazał kij żelazny włożyć </div><div class="verse">Psom między zęby i tak paszczęki roztworzyć. </div><div class="verse">Kolbami przewrócono na wznak zwierza zwłoki </div><div class="verse">I znów trzykrotny wiwat uderzył w obłoki.
 </div></div><div class="stanza-spacer"> </div>


<div class="stanza"><div class="verse" style="margin-left: 1em">«A co? — krzyknął Asesor, kręcąc strzelby rurą — </div><div class="verse">A co? fuzyjka moja? górą nasi, górą! </div><div class="verse">A co? fuzyjka moja? niewielka ptaszyna<a class="anchor" href="annotations.xhtml#annotation-295" id="anchor-295"><sup>295</sup></a>, </div><div class="verse">A jak się popisała? To jej nie nowina: </div><div class="verse">Nie puści ona na wiatr żadnego ładunku. </div><div class="verse">Od książęcia Sanguszki mam ją w podarunku». </div><div class="verse">Tu pokazywał strzelbę przedziwnej roboty, </div><div class="verse">Choć maleńką, i zaczął wyliczać jej cnoty. </div><div class="verse">«Ja biegłem — przerwał Rejent, otarłszy pot z czoła — </div><div class="verse">Biegłem tuż za niedźwiedziem; a pan Wojski woła: </div><div class="verse">»Stój na miejscu!« Jak tam stać? Niedźwiedź w pole wali, </div><div class="verse">Rwąc z kopyta jak zając coraz daléj, daléj; </div><div class="verse">Aż mi ducha nie stało, dobiec ni nadziei, </div><div class="verse">Aż spojrzę w prawo: sadzi, a tu rzadko w kniei, </div><div class="verse">Jak też wziąłem na oko: postójże, marucha, </div><div class="verse">Pomyśliłem, i basta: ot, leży bez ducha! </div><div class="verse">Tęga strzelba, prawdziwa to Sagalasówka, </div><div class="verse">Napis: <em class="author-emphasis">Sagalas London à Bałabanówka...</em> </div><div class="verse">(Sławny tam mieszka ślusarz Polak, który robił </div><div class="verse">Polskie strzelby, ale je po angielsku zdobił)». </div></div><div class="stanza-spacer"> </div>


<div class="stanza"><div class="verse" style="margin-left: 1em">«Jak to — parsknął Asesor — do kroćset niedźwiedzi! </div><div class="verse">To to niby pan zabił? Co też to Pan bredzi?» </div><div class="verse">«Słuchaj no — odparł Rejent — tu, panie, nie śledztwo, </div><div class="verse">Tu obława, tu wszystkich weźmiem na świadectwo...» </div></div><div class="stanza-spacer"> </div>


<div class="stanza"><div class="verse" style="margin-left: 1em">Więc kłótnia między zgrają wszczęła się zawzięta: </div><div class="verse">Ci stronę Asesora, ci brali Rejenta. </div><div class="verse">O Gerwazym nie wspomniał nikt, bo wszyscy biegli </div><div class="verse">Z boków i, co się z przodu działo, nie postrzegli. </div><div class="verse">Wojski głos zabrał: «Teraz jest przynajmniej za co; </div><div class="verse">Bo to, panowie, nie jest ów szarak ladaco, </div><div class="verse">To niedźwiedź; tu już nie żal poszukać odwetu, </div><div class="verse">Czy szerpentyną<a class="anchor" href="annotations.xhtml#annotation-296" id="anchor-296"><sup>296</sup></a>, czyli nawet z pistoletu. </div><div class="verse">Spór wasz trudno pogodzić, więc dawnym zwyczajem, </div><div class="verse">Na pojedynek nasze pozwolenie dajem. </div><div class="verse">Pamiętam, za mych czasów żyło dwóch sąsiadów, </div><div class="verse">Oba ludzie uczciwi, szlachta z prapradziadów, </div><div class="verse">Mieszkali po dwóch stronach nad rzeką Wilejką, </div><div class="verse">Jeden zwał się Domejko, a drugi Dowejko. </div><div class="verse">Do niedźwiedzicy oba razem wystrzelili: </div><div class="verse">Kto zabił, trudno dociec; strasznie się kłócili </div><div class="verse">I przysięgli strzelać się przez niedźwiedzią skórę: </div><div class="verse">To mi to po szlachecku, prawie rura w rurę. </div><div class="verse">Pojedynek ten wiele narobił hałasu; </div><div class="verse">Pieśni o nim śpiewano za owego czasu. </div><div class="verse">Ja byłem sekundantem; jak się wszystko działo, </div><div class="verse">Opowiem od początku historyję całą...» </div></div><div class="stanza-spacer"> </div>


<div class="stanza"><div class="verse" style="margin-left: 1em">Nim Wojski zaczął mówić, Gerwazy spór zgodził. </div><div class="verse">On niedźwiedzia z uwagą dokoła obchodził, </div><div class="verse">Nareszcie dobył tasak, rozciął pysk na dwoje </div><div class="verse">I w tylcu głowy, mózgu rozkroiwszy słoje, </div><div class="verse">Znalazł kulę, wydobył, suknią ochędożył<a class="anchor" href="annotations.xhtml#annotation-297" id="anchor-297"><sup>297</sup></a>, </div><div class="verse">Przymierzył do ładunku, do flinty przyłożył, </div><div class="verse">A potem dłoń podnosząc i kulę na dłoni: </div><div class="verse">«Panowie — rzekł — ta kula nie jest z waszej broni, </div><div class="verse">Ona z tej Horeszkowskiej wyszła jednorurki </div><div class="verse">(Tu podniósł flintę starą, obwiązaną w sznurki), </div><div class="verse">Lecz nie ja wystrzeliłem. O, trzeba tam było </div><div class="verse">Odwagi; straszno wspomnieć, w oczach mi się ćmiło! </div><div class="verse">Bo prosto biegli ku mnie oba paniczowie, </div><div class="verse">A niedźwiedź z tyłu już, już na Hrabiego głowie, </div><div class="verse">Ostatniego z Horeszków!... chociaż po kądzieli. </div><div class="verse">»Jezus Maria!« krzyknąłem i Pańscy anieli </div><div class="verse">Zesłali mi na pomoc księdza bernardyna. </div><div class="verse">On nas wszystkich zawstydził; oj, dzielny księżyna! </div><div class="verse">Gdym drżał, gdym się do cyngla dotknąć nie ośmielił, </div><div class="verse">On mi z rąk flintę wyrwał, wycelił<a class="anchor" href="annotations.xhtml#annotation-298" id="anchor-298"><sup>298</sup></a>, wystrzelił: </div><div class="verse">Między dwie głowy strzelić! sto kroków! nie chybić! </div><div class="verse">I w sam środek paszczęki! tak mu zęby wybić! </div><div class="verse">Panowie! długo żyję: jednego widziałem </div><div class="verse">Człowieka, co mógł takim popisać się strzałem. </div><div class="verse">Ów głośny niegdyś u nas z tylu pojedynków, </div><div class="verse">Ów, co korki kobietom wystrzelał z patynków<a class="anchor" href="annotations.xhtml#annotation-299" id="anchor-299"><sup>299</sup></a>, </div><div class="verse">Ów łotr nad łotry, sławny w czasy wiekopomne, </div><div class="verse">Ów Jacek, <em class="foreign-word">vulgo</em><a class="anchor" href="annotations.xhtml#annotation-300" id="anchor-300"><sup>300</sup></a> Wąsal — nazwiska nie wspomnę... </div><div class="verse">Ale mu nie czas teraz dojeżdżać niedźwiedzi; </div><div class="verse">Pewnie po same wąsy hultaj w piekle siedzi. </div><div class="verse">Chwała księdzu! dwom ludziom on życie ocalił — </div><div class="verse">Może i trzem: Gerwazy nie będzie się chwalił, </div><div class="verse">Ale gdyby ostatnie z krwi Horeszków dziecię </div><div class="verse">Wpadło w bestyi paszczę, nie byłbym na świecie, </div><div class="verse">I moje by tam stare pogryzł niedźwiedź kości; </div><div class="verse">Pójdź, księże, wypijemy zdrowie jegomości». </div></div><div class="stanza-spacer"> </div>


<div class="stanza"><div class="verse" style="margin-left: 1em">Próżno szukano księdza; wiedzą tylko tyle, </div><div class="verse">Że po zabiciu źwierza zjawił się na chwilę, </div><div class="verse">Podskoczył ku Hrabiemu i Tadeuszowi, </div><div class="verse">A widząc, że obadwa<a class="anchor" href="annotations.xhtml#annotation-301" id="anchor-301"><sup>301</sup></a> cali są i zdrowi, </div><div class="verse">Podniósł ku niebu oczy, cicho pacierz zmówił </div><div class="verse">I pobiegł w pole szybko, jakby go kto łowił. </div></div><div class="stanza-spacer"> </div>


<div class="stanza"><div class="verse" style="margin-left: 1em">Tymczasem na Wojskiego rozkaz pęki wrzosu, </div><div class="verse">Suche chrusty i pniaki rzucono do stosu. </div><div class="verse">Bucha ogień, wyrasta szara sosna dymu, </div><div class="verse">I rozszerza się w górze na kształt baldakimu. </div><div class="verse">Nad płomieniem oszczepy złożono w koziołki, </div><div class="verse">Na grotach zawieszono brzuchate kociołki; </div><div class="verse">Z wozów niosą jarzyny, mąki i pieczyste, </div><div class="verse">I chleb. </div></div><div class="stanza-spacer"> </div>


<div class="stanza"><div class="verse" style="margin-left: 12em">Sędzia otworzył puzderko zamczyste, </div><div class="verse">W którym rzędami flaszek białe sterczą głowy; </div><div class="verse">Wybiera z nich największy kufel kryształowy </div><div class="verse">(Dostał go Sędzia w darze od księdza Robaka): </div><div class="verse">Wódka to gdańska, napój miły dla Polaka. </div><div class="verse">«Niech żyje — krzyknął Sędzia w górę wznosząc flaszę — </div><div class="verse">Miasto Gdańsk, niegdyś nasze, będzie znowu nasze!» </div><div class="verse">I lał srebrzysty likwor w kolej, aż na końcu </div><div class="verse">Zaczęło złoto kapać i błyskać na słońcu<a class="anchor" href="annotations.xhtml#annotation-302" id="anchor-302"><sup>302</sup></a>. </div></div><div class="stanza-spacer"> </div>


<div class="stanza"><div class="verse" style="margin-left: 1em">W kociołkach bigos grzano. W słowach wydać trudno </div><div class="verse">Bigosu smak przedziwny, kolor i woń cudną; </div><div class="verse">Słów tylko brzęk usłyszy i rymów porządek, </div><div class="verse">Ale treści ich miejski nie pojmie żołądek. </div><div class="verse">Aby cenić litewskie pieśni i potrawy, </div><div class="verse">Trzeba mieć zdrowie, na wsi żyć, wracać z obławy.
 </div></div><div class="stanza-spacer"> </div>


<div class="stanza"><div class="verse" style="margin-left: 1em">Przecież i bez tych przypraw potrawą nie lada </div><div class="verse">Jest bigos, bo się z jarzyn dobrych sztucznie składa. </div><div class="verse">Bierze się doń siekana, kwaszona kapusta, </div><div class="verse">Która, wedle przysłowia, sama idzie w usta; </div><div class="verse">Zamknięta w kotle, łonem wilgotnym okrywa </div><div class="verse">Wyszukanego cząstki najlepsze mięsiwa; </div><div class="verse">I praży się, aż ogień wszystkie z niej wyciśnie </div><div class="verse">Soki żywne, aż z brzegów naczynia war pryśnie </div><div class="verse">I powietrze dokoła zionie aromatem.
 </div></div><div class="stanza-spacer"> </div>


<div class="stanza"><div class="verse" style="margin-left: 1em">Bigos już gotów. Strzelcy z trzykrotnym wiwatem, </div><div class="verse">Zbrojni łyżkami, biegą i bodą naczynie; </div><div class="verse">Miedź grzmi, dym bucha, bigos jak kamfora ginie; </div><div class="verse">Zniknął, uleciał; tylko w czeluściach saganów </div><div class="verse">Wre para jak w kraterze zagasłych wulkanów. </div></div><div class="stanza-spacer"> </div>


<div class="stanza"><div class="verse" style="margin-left: 1em">Kiedy się już do woli napili, najedli, </div><div class="verse">Źwierza na wóz złożyli, sami na koń siedli, </div><div class="verse">Radzi wszyscy, rozmowni, oprócz Asesora </div><div class="verse">I Rejenta; ci byli gniewliwsi niż wczora, </div><div class="verse">Kłócąc się o zalety, ten swej Sanguszkówki, </div><div class="verse">A ten bałabanowskiej swej Sagalasówki. </div><div class="verse">Hrabia też i Tadeusz jadą nieweseli, </div><div class="verse">Wstydząc się, że chybili i że się cofnęli: </div><div class="verse">Bo na Litwie, kto źwierza wypuści z obławy, </div><div class="verse">Długo musi pracować, nim poprawi sławy. </div></div><div class="stanza-spacer"> </div>


<div class="stanza"><div class="verse" style="margin-left: 1em">Hrabia mówił, że pierwszy do oszczepu godził, </div><div class="verse">I że spotkaniu z źwierzem Tadeusz przeszkodził; </div><div class="verse">Tadeusz utrzymywał, że będąc silniejszy </div><div class="verse">I do robienia ciężkim oszczepem zręczniejszy, </div><div class="verse">Chciał wyręczyć Hrabiego: tak sobie niekiedy </div><div class="verse">Przemawiali śród gwaru i wrzasku czeredy. </div></div><div class="stanza-spacer"> </div>


<div class="stanza"><div class="verse" style="margin-left: 1em">Wojski jechał pośrodku; staruszek szanowny, </div><div class="verse">Wesoły był nadzwyczaj i bardzo rozmowny. </div><div class="verse">Chcąc kłótników zabawić i do zgody dowieść, </div><div class="verse">Kończył im o Doweyce i Domeyce powieść: </div><div class="verse">«Asesorze, jeżeli chciałem, byś z Rejentem </div><div class="verse">Pojedynkował, nie myśl, że jestem zawziętym </div><div class="verse">Na krew ludzką; broń Boże! Chciałem was zabawić, </div><div class="verse">Chciałem wam komedyję niby to wyprawić, </div><div class="verse">Wznowić koncept, który ja lat temu czterdzieście </div><div class="verse">Wymyśliłem — przedziwny! Wy młodzi jesteście, </div><div class="verse">Nie pamiętacie o nim; lecz za moich czasów, </div><div class="verse">Głośny był od tej puszczy do poleskich lasów. </div></div><div class="stanza-spacer"> </div>


<div class="stanza"><div class="verse" style="margin-left: 1em">Domeyki i Doweyki wszystkie sprzeciwieństwa </div><div class="verse">Pochodziły, rzecz dziwna, z nazwisk podobieństwa </div><div class="verse">Bardzo niewygodnego. Bo gdy w czas sejmików, </div><div class="verse">Przyjaciele Doweyki skarbili stronników, </div><div class="verse">Szepnął ktoś do szlachcica: »Daj kreskę Doweyce«. </div><div class="verse">A ten, nie dosłyszawszy, dał kreskę Domeyce. </div><div class="verse">Gdy na uczcie wniósł zdrowie marszałek Rupejko: </div><div class="verse">»Wiwat Doweyko!« — drudzy krzyknęli: »Domeyko!« </div><div class="verse">A kto siedział pośrodku, nie trafił do ładu, </div><div class="verse">Zwłaszcza przy niewyraźnej mowie w czas obiadu. </div></div><div class="stanza-spacer"> </div>


<div class="stanza"><div class="verse" style="margin-left: 1em">Gorzej było. Raz w Wilnie jakiś szlachcic pjany </div><div class="verse">Bił się w szable z Domeyką i dostał dwie rany; </div><div class="verse">Potem ów szlachcic, z Wilna wracając do domu, </div><div class="verse">Dziwnym trafem z Doweyką zjechał się u promu. </div><div class="verse">Gdy więc na jednym promie płynęli Wilejką, </div><div class="verse">Pyta sąsiada, kto on? odpowie: Doweyko — </div><div class="verse">Nie czekając, dobywa rapier spod kirejki<a class="anchor" href="annotations.xhtml#annotation-303" id="anchor-303"><sup>303</sup></a>: </div><div class="verse">Czach, czach! i za Domeykę podciął wąs Doweyki. </div></div><div class="stanza-spacer"> </div>


<div class="stanza"><div class="verse" style="margin-left: 1em">Wreszcie, jak na dobitkę, trzeba jeszcze było, </div><div class="verse">Żeby na polowaniu tak się wydarzyło, </div><div class="verse">Że stali blisko siebie oba imiennicy, </div><div class="verse">I do jednej strzelili razem niedźwiedzicy. </div><div class="verse">Prawda, że po ich strzale upadła bez duchu; </div><div class="verse">Ale już pierwej niosła z dziesiątek kul w brzuchu. </div><div class="verse">Strzelby z jednym kalibrem miało wiele osób: </div><div class="verse">Kto zabił niedźwiedzicę? dojdźże! jaki sposób? </div></div><div class="stanza-spacer"> </div>


<div class="stanza"><div class="verse" style="margin-left: 1em">Tu już krzyknęli: »Dosyć! Trzeba raz rzecz skończyć, </div><div class="verse">Bóg nas czy diabeł złączył, trzeba się rozłączyć; </div><div class="verse">Dwóch nas jak dwóch słońc pono zanadto na świecie!« </div><div class="verse">A więc do szerpentynek i stają na mecie. </div><div class="verse">Oba szanowni ludzie; co ich szlachta godzą, </div><div class="verse">To oni na się jeszcze zapalczywiej godzą. </div><div class="verse">Zmienili broń: od szabel szło na pistolety; </div><div class="verse">Stają, krzyczym, że nadto przybliżyli mety; </div><div class="verse">Oni na złość, przysięgli przez niedźwiedzią skórę </div><div class="verse">Strzelać się: śmierć niechybna! prawie rura w rurę. </div><div class="verse">Oba tęgo strzelali — »Sekunduj, Hreczecha!« </div><div class="verse">»Zgoda — rzekłem — niech zaraz dół wykopie klecha: </div><div class="verse">Bo taki spór nie może skończyć się na niczym; </div><div class="verse">Lecz bijcie się szlacheckim trybem, nie rzeźniczym. </div><div class="verse">Dosyć już mety zbliżać, widzę, żeście zuchy; </div><div class="verse">Chcecie strzelać się, rury oparłszy na brzuchy? </div><div class="verse">Ja nie pozwolę. Zgoda, że na pistolety; </div><div class="verse">Lecz strzelać się nie z dalszej ani z bliższej mety, </div><div class="verse">Jak przez skórę niedźwiedzią. Ja rękami memi </div><div class="verse">Jako sekundant skórę rozciągnę na ziemi, </div><div class="verse">I ja sam was ustawię: Waść po jednej stronie </div><div class="verse">Stanie na końcu pyska, a Waść na ogonie«. </div><div class="verse">»Zgoda!« — wrzaśli; czas? — jutro; miejsce? — karczma Usza. </div><div class="verse">Rozjechali się. Ja zaś do Wirgilijusza...» </div></div><div class="stanza-spacer"> </div>


<div class="stanza"><div class="verse" style="margin-left: 1em">Tu Wojskiemu przerwał krzyk: «Wyczha!» Tuż spod koni </div><div class="verse">Smyknął szarak; już Kusy, już go Sokół goni. </div><div class="verse">Psy wzięto na obławę wiedząc, że z powrotem </div><div class="verse">Na polu łatwo można napotkać się z kotem<a class="anchor" href="annotations.xhtml#annotation-304" id="anchor-304"><sup>304</sup></a>; </div><div class="verse">Bez smyczy szły przy koniach; gdy kota spostrzegły, </div><div class="verse">Wprzód nim strzelcy poszczuli, już za nim pobiegły. </div><div class="verse">Rejent też i Asesor chcieli końmi natrzeć; </div><div class="verse">Lecz Wojski wstrzymał krzycząc: «Wara! stać i patrzeć! </div><div class="verse">Nikomu krokiem ruszyć z miejsca nie dozwolę; </div><div class="verse">Stąd widzim wszyscy dobrze, zając idzie w pole». </div><div class="verse">W istocie, kot czuł z tyłu myśliwych i psiarnie, </div><div class="verse">Rwał w pole, słuchy wytknął jak dwa różki sarnie, </div><div class="verse">Sam szarzał się nad rolą długi, wyciągnięty, </div><div class="verse">Skoki pod nim sterczały jakby cztery pręty, </div><div class="verse">Rzekłbyś, że ich nie rusza, tylko ziemię trąca </div><div class="verse">Po wierzchu, jak jaskółka wodę całująca. </div><div class="verse">Pył za nim, psy za pyłem; z daleka się zdało, </div><div class="verse">Że zając, psy i charty jedne tworzą ciało: </div><div class="verse">Jakby jakaś przez pole suwała się żmija, </div><div class="verse">Kot jak głowa, pył z tyłu jakby modra szyja, </div><div class="verse">A psami jak podwójnym ogonem wywija. </div></div><div class="stanza-spacer"> </div>


<div class="stanza"><div class="verse" style="margin-left: 1em">Rejent, Asesor patrzą, otworzyli usta, </div><div class="verse">Dech wstrzymali. Wtem Rejent pobladnął jak chusta, </div><div class="verse">Zbladł i Asesor; widzą... fatalnie się dzieje: </div><div class="verse">Owa żmija im dalej, tym bardziej dłużeje, </div><div class="verse">Już rwie się wpół, już znikła owa szyja pyłu, </div><div class="verse">Głowa już blisko lasu, ogony, gdzie z tyłu! </div><div class="verse">Głowa niknie; raz jeszcze jakby kto kutasem<a class="anchor" href="annotations.xhtml#annotation-305" id="anchor-305"><sup>305</sup></a> </div><div class="verse">Mignął: w las wpadła; ogon urwał się pod lasem.
 </div></div><div class="stanza-spacer"> </div>


<div class="stanza"><div class="verse" style="margin-left: 1em">Biedne psy, ogłupiałe, biegały pod gajem, </div><div class="verse">Zdawały się naradzać, oskarżać nawzajem. </div><div class="verse">Wreszcie wracają, z wolna skacząc przez zagony, </div><div class="verse">Spuściły uszy, tulą do brzucha ogony </div><div class="verse">I przybiegłszy, ze wstydu nie śmieją wznieść oczu, </div><div class="verse">I zamiast iść do panów, stały na uboczu. </div></div><div class="stanza-spacer"> </div>


<div class="stanza"><div class="verse" style="margin-left: 1em">Rejent spuścił ku piersiom zasępione czoło, </div><div class="verse">Asesor rzucał okiem, ale niewesoło; </div><div class="verse">Potem zaczęli oba słuchaczom wywodzić: </div><div class="verse">Jak ich charty bez smycza nie nawykły chodzić, </div><div class="verse">Jak kot znienacka wypadł, jak źle był poszczuty </div><div class="verse">Na roli, gdzie psom chyba trzeba by wdziać buty, </div><div class="verse">Tak pełno wszędzie głazów i ostrych kamieni...
 </div></div><div class="stanza-spacer"> </div>


<div class="stanza"><div class="verse" style="margin-left: 1em">Mądrze rzecz wyłuszczali szczwacze doświadczeni; </div><div class="verse">Myśliwi z tych mów wiele mogliby korzystać, </div><div class="verse">Lecz nie słuchali pilnie. Ci zaczęli świstać, </div><div class="verse">Ci śmiać się w głos, ci, mając niedźwiedzia w pamięci, </div><div class="verse">Gadali o nim, świeżą obławą zajęci. </div></div><div class="stanza-spacer"> </div>


<div class="stanza"><div class="verse" style="margin-left: 1em">Wojski ledwie raz okiem za zającem rzucił; </div><div class="verse">Widząc, że uciekł, głowę obojętnie zwrócił </div><div class="verse">I kończył rzecz przerwaną: «Na czym więc stanąłem? </div><div class="verse">Aha! na tym, że obu za słowo ująłem, </div><div class="verse">Iż będą strzelali się przez niedźwiedzią skórę... </div><div class="verse">Szlachta w krzyk: »To śmierć pewna! Prawie rura w rurę!« </div><div class="verse">A ja w śmiech. Bo mnie uczył mój przyjaciel Maro<a class="anchor" href="annotations.xhtml#annotation-306" id="anchor-306"><sup>306</sup></a>, </div><div class="verse">Że skóra zwierza nie jest lada jaką miarą. </div><div class="verse">Wszak wiecie waćpanowie, jak królowa Dydo<a class="anchor" href="annotations.xhtml#annotation-307" id="anchor-307"><sup>307</sup></a> </div><div class="verse">Przypłynęła do Libów i tam z wielką biédą </div><div class="verse">Wytargowała sobie taki ziemi kawał, </div><div class="verse">Który by się wołową skórą nakryć dawał<a class="anchor" href="annotations.xhtml#annotation-308" id="anchor-308"><sup>308</sup></a>: </div><div class="verse">Na tym kawałku ziemi stanęła Kartago! </div><div class="verse">Więc ja to sobie w nocy rozbieram<a class="anchor" href="annotations.xhtml#annotation-309" id="anchor-309"><sup>309</sup></a> z uwagą. </div></div><div class="stanza-spacer"> </div>


<div class="stanza"><div class="verse" style="margin-left: 1em">Ledwie dniało, już z jednej strony taradejką<a class="anchor" href="annotations.xhtml#annotation-310" id="anchor-310"><sup>310</sup></a> </div><div class="verse">Jedzie Doweyko, z drugiej na koniu Domeyko. </div><div class="verse">Patrzą, aż tu przez rzekę leży most kosmaty, </div><div class="verse">Pas ze skóry niedźwiedziej, porzniętej na szmaty. </div><div class="verse">Postawiłem Doweykę na źwierza ogonie </div><div class="verse">Z jednej strony, Domeykę zaś po drugiej stronie: </div><div class="verse">»Pukajcie teraz — rzekłem — choć przez całe życie, </div><div class="verse">Lecz póty was nie spuszczę, aż się pogodzicie«. </div><div class="verse">Oni w złość; a tu szlachta kładnie się<a class="anchor" href="annotations.xhtml#annotation-311" id="anchor-311"><sup>311</sup></a> na ziemi </div><div class="verse">Od śmiechu, a ja z księdzem słowy poważnemi </div><div class="verse">Nuż im z Ewangelii<a class="anchor" href="annotations.xhtml#annotation-312" id="anchor-312"><sup>312</sup></a>, z statutów dowodzić; </div><div class="verse">Nie ma rady: śmieli się i musieli zgodzić. </div></div><div class="stanza-spacer"> </div>


<div class="stanza"><div class="verse" style="margin-left: 1em">Spór ich potem w dozgonną przyjaźń się zamienił, </div><div class="verse">I Doweyko się z siostrą Domeyki ożenił; </div><div class="verse">Domeyko pojął siostrę szwagra, Doweykównę, </div><div class="verse">Podzielili majątek na dwie części równe, </div><div class="verse">A w miejscu, gdzie się zdarzył tak dziwny przypadek, </div><div class="verse">Pobudowawszy karczmę, nazwali Niedźwiadek». </div></div><div class="stanza-spacer"> </div>



</div>
  </body>
</html>
