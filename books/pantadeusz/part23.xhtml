<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml">
  <head>
    <link rel="stylesheet" href="style.css" type="text/css"/>
    <meta http-equiv="Content-Type" content="text/html; charset=utf-8"/>
    <title>WolneLektury.pl</title>
  </head>
  <body>
    <div id="book-text"><h2 class="h3">Rok 1812</h2>



<div class="note">
<p class="paragraph">Wróżby wiosenne<a class="anchor" href="annotations.xhtml#annotation-529" id="anchor-529"><sup>529</sup></a> — Wkroczenie wojsk — Nabożeństwo — Rehabilitacja urzędowa śp. Jacka Soplicy — Z rozmów Gerwazego i Protazego wnosić można bliski koniec procesu — Umizgi ułana z dziewczyną — Rozstrzyga się spór o Kusego i Sokoła — Za czym goście zgromadzają się na biesiadę — Przedstawienie wodzom par narzeczonych.</p>


</div>
<div class="stanza"><div class="verse" style="margin-left: 1em">O roku ów! kto ciebie widział w naszym kraju! </div><div class="verse">Ciebie lud zowie dotąd rokiem urodzaju, </div><div class="verse">A żołnierz rokiem wojny; dotąd lubią starzy </div><div class="verse">O tobie bajać, dotąd pieśń o tobie marzy. </div><div class="verse">Z dawna byłeś niebieskim oznajmiony cudem </div><div class="verse">I poprzedzony głuchą wieścią między ludem; </div><div class="verse">Ogarnęło Litwinów serca z wiosny słońcem </div><div class="verse">Jakieś dziwne przeczucie, jak przed świata końcem, </div><div class="verse">Jakieś oczekiwanie tęskne i radosne.
 </div></div><div class="stanza-spacer"> </div>


<div class="stanza"><div class="verse" style="margin-left: 1em">Kiedy pierwszy raz bydło wygnano na wiosnę, </div><div class="verse">Uważano, że chociaż zgłodniałe i chude, </div><div class="verse">Nie biegło na ruń<a class="anchor" href="annotations.xhtml#annotation-530" id="anchor-530"><sup>530</sup></a>, co już umaiła grudę, </div><div class="verse">Lecz kładło się na rolę i, schyliwszy głowy, </div><div class="verse">Ryczało albo żuło swój pokarm zimowy. </div></div><div class="stanza-spacer"> </div>


<div class="stanza"><div class="verse" style="margin-left: 1em">I wieśniacy, ciągnący na jarzynę pługi, </div><div class="verse">Nie cieszą się jak zwykle z końca zimy długiéj, </div><div class="verse">Nie śpiewają piosenek: pracują leniwo, </div><div class="verse">Jakby nie pamiętali na zasiew i żniwo. </div><div class="verse">Co krok wstrzymują woły i podjezdki w bronie </div><div class="verse">I poglądają z trwogą ku zachodniej stronie, </div><div class="verse">Jakby z tej strony miał się objawić cud jaki, </div><div class="verse">I uważają z trwogą wracające ptaki. </div></div><div class="stanza-spacer"> </div>


<div class="stanza"><div class="verse" style="margin-left: 1em">Bo już bocian przyleciał do rodzinnej sosny </div><div class="verse">I rozpiął skrzydła białe, wczesny sztandar wiosny; </div><div class="verse">A za nim, krzykliwymi nadciągnąwszy pułki, </div><div class="verse">Gromadziły się ponad wodami jaskółki </div><div class="verse">I z ziemi zmarzłej brały błoto na swe domki. </div><div class="verse">W wieczór słychać w zaroślach szept ciągnącej słomki </div><div class="verse">I stada dzikich gęsi szumią ponad lasem, </div><div class="verse">I znużone na popas spadają z hałasem, </div><div class="verse">A w głębi ciemnej nieba, wciąż jęczą żurawie. </div><div class="verse">Słysząc to, nocni stróże pytają w obawie, </div><div class="verse">Skąd w królestwie skrzydlatym tyle zamieszania, </div><div class="verse">Jaka burza te ptaki tak wcześnie wygania? </div></div><div class="stanza-spacer"> </div>


<div class="stanza"><div class="verse" style="margin-left: 1em">Aż oto nowe stada: jakby gilów, siewek </div><div class="verse">I szpaków, stada jasnych kit i chorągiewek </div><div class="verse">Zajaśniały na wzgórkach, spadają na błonie: </div><div class="verse">Konnica! Dziwne stroje, niewidziane bronie! </div><div class="verse">Pułk za pułkiem; a środkiem, jak stopione śniegi, </div><div class="verse">Płyną drogami kute żelazem szeregi; </div><div class="verse">Z lasów czernią się czapki, rzęd<a class="anchor" href="annotations.xhtml#annotation-531" id="anchor-531"><sup>531</sup></a> bagnetów błyska, </div><div class="verse">Roją się nieźliczone piechoty mrowiska. </div></div><div class="stanza-spacer"> </div>


<div class="stanza"><div class="verse" style="margin-left: 1em">Wszyscy na północ: rzekłbyś, że w on czas z wyraju<a class="anchor" href="annotations.xhtml#annotation-532" id="anchor-532"><sup>532</sup></a> </div><div class="verse">Za ptastwem i lud ruszył do naszego kraju, </div><div class="verse">Pędzony niepojętą, instynktową mocą. </div></div><div class="stanza-spacer"> </div>


<div class="stanza"><div class="verse" style="margin-left: 1em">Konie, ludzie, armaty, orły, dniem i nocą </div><div class="verse">Płyną; na niebie gorą tu i ówdzie łuny, </div><div class="verse">Ziemia drży, słychać, biją stronami pioruny. — </div></div><div class="stanza-spacer"> </div>


<div class="stanza"><div class="verse" style="margin-left: 1em">Wojna! wojna! Nie było w Litwie kąta ziemi, </div><div class="verse">Gdzie by jej huk nie doszedł. Pomiędzy ciemnemi </div><div class="verse">Puszczami, chłop, którego dziady i rodzice </div><div class="verse">Pomarli, nie wyjrzawszy za lasu granice, </div><div class="verse">Który innych na niebie nie rozumiał krzyków </div><div class="verse">Prócz wichrów, a na ziemi prócz bestyi ryków, </div><div class="verse">Gości innych nie widział oprócz spółleśników, — </div><div class="verse">Teraz widzi: na niebie dziwna łuna pała, </div><div class="verse">W puszczy łoskot, to kula od jakiegoś działa, </div><div class="verse">Zbłądziwszy z pola bitwy, dróg w lesie szukała, </div><div class="verse">Rwąc pnie, siekąc gałęzie. Żubr, brodacz sędziwy, </div><div class="verse">Zadrżał we mchu, najeżył długie włosy grzywy, </div><div class="verse">Wstaje na wpół, na przednich nogach się opiera, </div><div class="verse">I potrząsając brodą, zdziwiony spoziera </div><div class="verse">Na błyskające nagle między łomem zgliszcze: </div><div class="verse">Był to zbłąkany granat, kręci się, wre, świszcze, </div><div class="verse">Pękł z hukiem jakby piorun; żubr pierwszy raz w życiu, </div><div class="verse">Zląkł się i uciekł w głębszym schować się ukryciu. </div></div><div class="stanza-spacer"> </div>


<div class="stanza"><div class="verse" style="margin-left: 1em">Bitwa! gdzie? w której stronie? pytają młodzieńce, </div><div class="verse">Chwytają broń; kobiety wznoszą w niebo ręce; </div><div class="verse">Wszyscy pewni zwycięstwa, wołają ze łzami: </div><div class="verse">«Bóg jest z Napoleonem, Napoleon z nami!» </div></div><div class="stanza-spacer"> </div>


<div class="stanza"><div class="verse" style="margin-left: 1em">O wiosno! kto cię widział wtenczas w naszym kraju, </div><div class="verse">Pamiętna wiosno wojny, wiosno urodzaju! </div><div class="verse">O wiosno, kto cię widział, jak byłaś kwitnąca </div><div class="verse">Zbożami i trawami, a ludźmi błyszcząca, </div><div class="verse">Obfita we zdarzenia, nadzieją brzemienna! </div><div class="verse">Ja ciebie dotąd widzę, piękna maro senna! </div><div class="verse">Urodzony w niewoli, okuty w powiciu, </div><div class="verse">Ja tylko jedną taką wiosnę miałem w życiu. </div></div><div class="stanza-spacer"> </div>


<div class="stanza"><div class="verse" style="margin-left: 1em">Soplicowo leżało tuż przy wielkiej drodze, </div><div class="verse">Którą od strony Niemna ciągnęli dwaj wodze: </div><div class="verse">Nasz książę Józef i król Westfalski Hieronim. </div><div class="verse">Już zajęli część Litwy od Grodna po Słonim: </div><div class="verse">Gdy król rozkazał wojsku dać trzy dni wytchnienia. </div><div class="verse">Ale polscy żołnierze mimo utrudzenia </div><div class="verse">Skarżyli się, że król im marszu nie dozwala; </div><div class="verse">Tak radzi by co prędzej doścignąć Moskala. </div></div><div class="stanza-spacer"> </div>


<div class="stanza"><div class="verse" style="margin-left: 1em">W mieście pobliskim stanął główny sztab książęcy, </div><div class="verse">A w Soplicowie obóz czterdziestu tysięcy, </div><div class="verse">I ze sztabami swymi jenerał Dąbrowski, </div><div class="verse">Kniaziewicz, Małachowski, Giedrojć i Grabowski. </div></div><div class="stanza-spacer"> </div>


<div class="stanza"><div class="verse" style="margin-left: 1em">Późno było, gdy weszli: więc każdy, gdzie może, </div><div class="verse">Zabierają kwatery w zamczysku, we dworze. </div><div class="verse">Skoro dano rozkazy, rozstawiono czaty, </div><div class="verse">Każdy strudzony poszedł spać do swej komnaty, </div><div class="verse">Z nocą wszystko ucichło: obóz, dwór i pole; </div><div class="verse">Widać tylko, jak cienie, błądzące patrole, </div><div class="verse">I gdzieniegdzie błyskania ognisk obozowych, </div><div class="verse">Słychać kolejne hasła stanowisk wojskowych. </div></div><div class="stanza-spacer"> </div>


<div class="stanza"><div class="verse" style="margin-left: 1em">Spali gospodarz domu, wodze i żołnierze; </div><div class="verse">Oczu tylko Wojskiego sen słodki nie bierze. </div><div class="verse">Bo Wojski ma na jutro biesiadę wyprawić, </div><div class="verse">Którą chce dom Sopliców na wiek wieków wsławić: </div><div class="verse">Biesiadę godną miłych sercom polskim gości </div><div class="verse">I odpowiedną<a class="anchor" href="annotations.xhtml#annotation-533" id="anchor-533"><sup>533</sup></a> wielkiej dnia uroczystości, </div><div class="verse">Co jest świętem kościelnym i świętem rodziny: </div><div class="verse">Jutro odbyć się mają trzech par zaręczyny. </div><div class="verse">Zaś jenerał Dąbrowski oświadczył z wieczora, </div><div class="verse">Że chce mieć obiad polski. </div></div><div class="stanza-spacer"> </div>


<div class="stanza"><div class="verse" style="margin-left: 12em">Choć spóźniona pora, </div><div class="verse">Wojski zebrał co prędzej z sąsiedztwa kucharzy: </div><div class="verse">Pięciu ich było; służą, on sam gospodarzy. </div><div class="verse">Jako kuchmistrz białym się fartuchem opasał, </div><div class="verse">Wdział szlafmycę, a ręce do łokciów zakasał; </div><div class="verse">W ręku ma plackę muszą, owad lada jaki </div><div class="verse">Opędza, wpadający chciwie na przysmaki; </div><div class="verse">Drugą ręką przetarte okulary włożył, </div><div class="verse">Dobył z zanadrza księgę, odwinął, otworzył. </div></div><div class="stanza-spacer"> </div>


<div class="stanza"><div class="verse" style="margin-left: 1em">Księga ta miała tytuł: <em class="book-title">Kucharz doskonały</em><a class="anchor" href="annotations.xhtml#annotation-534" id="anchor-534"><sup>534</sup></a>.  </div><div class="verse">W niej spisane dokładnie wszystkie specyjały </div><div class="verse">Stołów polskich; podług niej hrabia na Tęczynie </div><div class="verse">Dawał owe biesiady we włoskiej krainie, </div><div class="verse">Którym się Ojciec Święty Urban Ósmy dziwił<a class="anchor" href="annotations.xhtml#annotation-535" id="anchor-535"><sup>535</sup></a>; </div><div class="verse">Podług niej później Karol-Kochanku-Radziwiłł, </div><div class="verse">Gdy przyjmował w Nieświeżu króla Stanisława, </div><div class="verse">Sprawił pamiętną ową ucztę, której sława </div><div class="verse">Dotąd żyje na Litwie we gminnej powieści. </div></div><div class="stanza-spacer"> </div>


<div class="stanza"><div class="verse" style="margin-left: 1em">Co Wojski wyczytawszy pojmie i obwieści, </div><div class="verse">To natychmiast kucharze robią umiejętni. </div><div class="verse">Wre robota; pięćdziesiąt nożów w stoły tętni, </div><div class="verse">Zwijają się kuchciki czarne jak szatany: </div><div class="verse">Ci niosą drwa, ci z mlekiem i z winem sagany; </div><div class="verse">Leją w kotły, skowrody, w rondle, dym wybucha; </div><div class="verse">Dwóch kuchcików przy piecu siedzi, w mieszki dmucha, </div><div class="verse">Wojski, ażeby ogień tym łacniej rozpalać, </div><div class="verse">Rozkazał stopionego masła na drwa nalać </div><div class="verse">(Zbytek ten dozwolony jest w dostatnim domu). </div><div class="verse">Kuchciki sypią w ogień suche pęki łomu; </div><div class="verse">Inni na rożny sadzą ogromne pieczenie </div><div class="verse">Wołowe, sarnie, combry dzicze i jelenie; </div><div class="verse">Ci skubią stosy ptastwa, lecą puchów chmury, </div><div class="verse">Obnażają się głuszce, cietrzewie i kury. </div><div class="verse">Lecz kur niewiele było: od owej wyprawy, </div><div class="verse">Którą w czasie zajazdu Dobrzyński Sak krwawy </div><div class="verse">Zrobił na kurnik, kędy Zosi gospodarstwo </div><div class="verse">Zniszczył, nie zostawiwszy sztuki na lekarstwo, </div><div class="verse">Jeszcze nie mogło ptastwem zakwitnąć na nowo </div><div class="verse">Sławne niegdyś ze drobiu swego Soplicowo. </div><div class="verse">Zresztą zaś miąs wszelakich był wielki dostatek, </div><div class="verse">Co się zgromadzić dało i z domu, i z jatek, </div><div class="verse">I z lasów, i z sąsiedztwa, z bliska i z daleka: </div><div class="verse">Rzekłbyś, ptasiego tylko nie dostaje<a class="anchor" href="annotations.xhtml#annotation-536" id="anchor-536"><sup>536</sup></a> mleka. </div><div class="verse">Dwie rzeczy, których hojny pan do uczty szuka, </div><div class="verse">Łączą się w Soplicowie: dostatek i sztuka. </div></div><div class="stanza-spacer"> </div>


<div class="stanza"><div class="verse" style="margin-left: 1em">Już wschodził uroczysty dzień <em class="author-emphasis">Najświętszej Panny</em> </div><div class="verse"><em class="author-emphasis">Kwietnej</em>. Pogoda była prześliczna, czas ranny; </div><div class="verse">Niebo czyste, wokoło ziemi obciągnięte, </div><div class="verse">Jako morze wiszące, ciche, wklęsło-wgięte, </div><div class="verse">Kilka gwiazd świeci z głębi, jako perły ze dna </div><div class="verse">Przez fale; z boku chmura biała, sama jedna, </div><div class="verse">Podlatuje i skrzydła w błękicie zanurza, </div><div class="verse">Podobne do niknących piór Anioła Stróża, </div><div class="verse">Który nocną modlitwą ludzi przytrzymany </div><div class="verse">Spóźnił się, śpieszy wracać między spółniebiany. </div></div><div class="stanza-spacer"> </div>


<div class="stanza"><div class="verse" style="margin-left: 1em">Już ostatnie perły gwiazd zamierzchły i na dnie </div><div class="verse">Niebios zgasły, i niebo środkiem czoła bladnie. </div><div class="verse">Prawą skronią złożone na wezgłowiu cieni </div><div class="verse">Jeszcze smagławe, lewą coraz się rumieni; </div><div class="verse">A dalej okrąg, jakby powieka szeroka </div><div class="verse">Rozsuwa się i w środku widać białek oka, </div><div class="verse">Widać tęczę, źrenicę — już promień wytrysnął, </div><div class="verse">Po okrągłych niebiosach wygięty przebłysnął, </div><div class="verse">I w białej chmurce jako złoty grot zawisnął. </div><div class="verse">Na ten strzał, na dnia hasło, pęk ogniów wylata, </div><div class="verse">Tysiąc rac krzyżuje się po okręgu świata, </div><div class="verse">A oko słońca weszło. Jeszcze nieco senne, </div><div class="verse">Przymruża się, drżąc wstrząsa swe rzęsy promienne, </div><div class="verse">Siedmią barw błyszczy razem: szafirowe razem, </div><div class="verse">Razem krwawi się w rubin i żółknie topazem; </div><div class="verse">Aż rozlśniło się jako kryształ przezroczyste, </div><div class="verse">Potem jak brylant światłe, na koniec ogniste, </div><div class="verse">Jak księżyc wielkie, jako gwiazda migające: </div><div class="verse">Tak po nieźmiernym niebie szło samotne słońce. </div></div><div class="stanza-spacer"> </div>


<div class="stanza"><div class="verse" style="margin-left: 1em">Dziś pospólstwo litewskie z całej okolicy </div><div class="verse">Zebrało się przed wschodem wokoło kaplicy, </div><div class="verse">Jak gdyby na nowego ogłoszenie cudu. </div><div class="verse">Zbiór ten pochodził w części z pobożności ludu, </div><div class="verse">A w części z ciekawości: bo dziś w Soplicowie </div><div class="verse">Na nabożeństwie mają być jenerałowie, </div><div class="verse">Sławni dowódcy owi naszych legijonów, </div><div class="verse">Których lud znał imiona i czcił jak patronów, </div><div class="verse">Których wszystkie tułactwa, wyprawy i bitwy </div><div class="verse">Były ewangeliją narodową Litwy. </div></div><div class="stanza-spacer"> </div>


<div class="stanza"><div class="verse" style="margin-left: 1em">Już przyszło oficerów kilku, tłum żołnierzy; </div><div class="verse">Lud ich otacza, patrzy, ledwie oczom wierzy, </div><div class="verse">Oglądając rodaków mundury noszących, </div><div class="verse">Zbrojnych, wolnych i polskim językiem mówiących. </div></div><div class="stanza-spacer"> </div>


<div class="stanza"><div class="verse" style="margin-left: 1em">Wyszła msza. Nie obejmie świątynia maleńka </div><div class="verse">Całego zgromadzenia: lud na trawie klęka; </div><div class="verse">Patrząc we drzwi kaplicy, odkrywają głowy. </div><div class="verse">Włos litewskiego ludu, biały albo płowy, </div><div class="verse">Pozłacał się jako łan dojrzałego żyta; </div><div class="verse">Gdzieniegdzie kraśna główka dziewicza wykwita, </div><div class="verse">Ubrana w świeże kwiaty albo w pawie oczy </div><div class="verse">I wstęgi rozplecione, ozdoby warkoczy, </div><div class="verse">Śród głów męskich jak w zbożu bławat i kąkole. </div><div class="verse">Klęczący różnobarwny tłum okrywa pole, </div><div class="verse">A na głos dzwonka, niby na wiatru powianie, </div><div class="verse">Chylą się wszystkie głowy jak kłosy na łanie. </div></div><div class="stanza-spacer"> </div>


<div class="stanza"><div class="verse" style="margin-left: 1em">Wieśniaczki dziś na ołtarz Matki Zbawiciela </div><div class="verse">Niosą pierwszy dar wiosny, świeże snopki ziela; </div><div class="verse">Wszystko wkoło ubrane w bukiety i w wianki, </div><div class="verse">Ołtarz, obraz, a nawet dzwonica<a class="anchor" href="annotations.xhtml#annotation-537" id="anchor-537"><sup>537</sup></a> i ganki. </div><div class="verse">Czasem poranny wietrzyk, gdy ze wschodu wionie, </div><div class="verse">Zrywa wianki i rzuca na klęczących skronie, </div><div class="verse">I rozlewa jak z mszalnej kadzielnicy wonie. </div></div><div class="stanza-spacer"> </div>


<div class="stanza"><div class="verse" style="margin-left: 1em">A gdy w kościele było po mszy i kazaniu, </div><div class="verse">Wyszedł przewodniczący całemu zebraniu </div><div class="verse">Podkomorzy, niedawno przez powiatu stany </div><div class="verse">Zgodnie konfederackim marszałkiem obrany<a class="anchor" href="annotations.xhtml#annotation-538" id="anchor-538"><sup>538</sup></a>. </div><div class="verse">Miał mundur województwa: żupan złotem szyty, </div><div class="verse">Kontusz grodeturowy z frędzlą i pas lity, </div><div class="verse">Przy którym karabela z głownią jaszczurową; </div><div class="verse">Na szyi świecił wielką szpilką brylantową; </div><div class="verse">Konfederatka biała, a na niej pęk gruby </div><div class="verse">Drogich piórek, były to białych czapel czuby </div><div class="verse">(Na fest kładzie się tylko kitka tak bogata, </div><div class="verse">Której każde pióreczko kosztuje dukata). </div><div class="verse">Tak ubrany, na wzgórek wstąpił przed kościołem, </div><div class="verse">Wieśniacy i żołnierstwo ścisnęło się kołem, </div><div class="verse">On rzekł: </div></div><div class="stanza-spacer"> </div>


<div class="stanza"><div class="verse" style="margin-left: 12em">«Bracia! ogłosił wam ksiądz na ambonie </div><div class="verse">Wolność, którą cesarz-król przywrócił Koronie, </div><div class="verse">A teraz Litewskiemu Księstwu, Polszcze całej </div><div class="verse">Przywraca; słyszeliście rządowe uchwały </div><div class="verse">I zwołujące walny sejm uniwersały. </div><div class="verse">Ja tylko mam słów parę przemówić do gminy, </div><div class="verse">W rzeczy, która się tycze Sopliców rodziny, </div><div class="verse">Tutejszych panów. </div></div><div class="stanza-spacer"> </div>


<div class="stanza"><div class="verse" style="margin-left: 12em">Cała pomni okolica, </div><div class="verse">Co tu zbroił nieboszczyk pan Jacek Soplica: </div><div class="verse">Ale kiedy o grzechach jego wszyscy wiecie, </div><div class="verse">Czas i zasługi jego ogłosić na świecie. </div><div class="verse">Obecni tu są naszych wojsk jenerałowie, </div><div class="verse">Od których usłyszałem wszystko, co wam mówię. </div><div class="verse">Ten Jacek nie był umarł (jak głoszono) w Rzymie, </div><div class="verse">Tylko odmienił życie dawne, stan i imię, </div><div class="verse">A wszystkie przeciw Bogu i Ojczyźnie winy </div><div class="verse">Zgładził przez żywot święty i przez wielkie czyny. </div></div><div class="stanza-spacer"> </div>


<div class="stanza"><div class="verse" style="margin-left: 1em">On to pod Hohenlinden<a class="anchor" href="annotations.xhtml#annotation-539" id="anchor-539"><sup>539</sup></a>, gdy Ryszpans jenerał </div><div class="verse">Na pół pobity już się do odwrotu zbierał, </div><div class="verse">Nie wiedząc, że Kniaziewicz ciągnie ku odsieczy, </div><div class="verse">On to Jacek, zwan Robak, wśród grotów i mieczy </div><div class="verse">Przeniósł od Kniaziewicza listy Ryszpansowi </div><div class="verse">Donoszące, że nasi biorą tył wrogowi. </div><div class="verse">On potem w Hiszpaniji, gdy nasze ułany </div><div class="verse">Zdobyły Samosiery grzbiet oszańcowany, </div><div class="verse">Obok Kozietulskiego był ranny dwa razy! </div><div class="verse">Następnie, jak wysłaniec, z tajnymi rozkazy </div><div class="verse">Biegał po różnych stronach ducha ludzi badać, </div><div class="verse">Towarzystwa tajemne wiązać i zakładać; </div><div class="verse">Na koniec w Soplicowie, w swym ojczystym gnieździe, </div><div class="verse">Gdy gotował powstanie zginął na zajeździe. </div><div class="verse">Właśnie o jego śmierci nadeszła wiadomość </div><div class="verse">Do Warszawy w tę chwilę, gdy cesarz jegomość </div><div class="verse">Raczył mu dać za dawne czyny bohaterskie </div><div class="verse">Legiji honorowej znaki kawalerskie. </div></div><div class="stanza-spacer"> </div>


<div class="stanza"><div class="verse" style="margin-left: 1em">Owoż te wszystkie rzeczy mając na uwadze, </div><div class="verse">Ja, reprezentujący województwa władzę, </div><div class="verse">Moją konfederacką ogłaszam wam laską: </div><div class="verse">Że Jacek wierną służbą i cesarską łaską </div><div class="verse">Zniósł infamiji plamę, powraca do cześci, </div><div class="verse">I znowu się w rzęd prawych patryjotów mieści. </div><div class="verse">Więc kto będzie śmiał Jacka zmarłego rodzinie </div><div class="verse">Wspomnieć kiedy o dawnej zagładzonej winie, </div><div class="verse">Ten podpadnie za karę takiego wyrzutu, </div><div class="verse"><em class="foreign-word">Gravis notæ maculæ</em>, wedle słów Statutu </div><div class="verse">Karzących tak militem jak i skartabella, </div><div class="verse">Co by siał infamiją na obywatela; </div><div class="verse">A że teraz jest równość, więc artykuł trzeci </div><div class="verse">Obowiązuje równie i mieszczan, i kmieci. </div><div class="verse">Ten wyrok marszałkowski pan pisarz umieści, </div><div class="verse">W aktach jeneralności, a Woźny obwieści. </div></div><div class="stanza-spacer"> </div>


<div class="stanza"><div class="verse" style="margin-left: 1em">Co się tycze legiji honorowej krzyża, </div><div class="verse">Że późno przyszedł, nic to sławie nie ubliża; </div><div class="verse">Jeśli Jackowi nie mógł służyć ku ozdobie, </div><div class="verse">Niech służy ku pamiątce: wieszam go na grobie. </div><div class="verse">Trzy dni tu będzie wisiał, potem do kaplicy </div><div class="verse">Złoży się, jako wotum dla Boga Rodzicy». </div></div><div class="stanza-spacer"> </div>


<div class="stanza"><div class="verse" style="margin-left: 1em">To powiedziawszy, order wydobył z pokrowca, </div><div class="verse">I zawiesił na skromnym krzyżyku grobowca </div><div class="verse">Uwiązaną w kokardę wstążeczkę czerwoną </div><div class="verse">I krzyż biały gwiaździsty ze złotą koroną; </div><div class="verse">Przeciw słońcu promienie gwiazdy zajaśniały </div><div class="verse">Jako ostatni odbłysk ziemskiej Jacka chwały. </div><div class="verse">Tymczasem lud na klęczkach <em class="book-title">Anioł Pański</em> mowi, </div><div class="verse">Upraszając o wieczny pokój grzesznikowi; </div><div class="verse">Sędzia obchodzi gości i wiejską gromadę, </div><div class="verse">Wszystkich do Soplicowa wzywa na biesiadę. </div></div><div class="stanza-spacer"> </div>


<div class="stanza"><div class="verse" style="margin-left: 1em">Ale na przyźbie domu usiedli dwaj starce, </div><div class="verse">Mając u kolan pełne miodu dwa półgarce. </div><div class="verse">Patrzą w sad, gdzie wśród pączków barwistego maku </div><div class="verse">Stał ułan jak słonecznik, w błyszczącym kołpaku </div><div class="verse">Strojnym blachą złocistą i piórem koguta; </div><div class="verse">Przy nim dziewczę w zielonej sukience jak ruta </div><div class="verse">Pozioma, wznosi oczki błękitne jak bratki </div><div class="verse">Ku oczom chłopca; dalej panny rwały kwiatki </div><div class="verse">Po ogrodzie, umyślnie odwracając głowy </div><div class="verse">Od kochanków, żeby im nie mieszać rozmowy. </div></div><div class="stanza-spacer"> </div>


<div class="stanza"><div class="verse" style="margin-left: 1em">Ale starce miód piją, tabakierką z kory </div><div class="verse">Częstując się nawzajem, toczą rozhowory.
 </div></div><div class="stanza-spacer"> </div>


<div class="stanza"><div class="verse" style="margin-left: 1em">«Tak, tak, mój Protazeńku» rzekł Klucznik Gerwazy. </div><div class="verse">«Tak, tak, mój Gerwazeńku» rzekł Woźny Protazy. </div><div class="verse">«Tak to, tak!» powtórzyli zgodnie kilka razy, </div><div class="verse">Kiwając w takt głowami; wreszcie Woźny rzecze: </div><div class="verse">«Iż proces nasz skończy się dziwnie, ja nie przeczę. </div><div class="verse">Wszakże, były przykłady: pamiętam procesy, </div><div class="verse">W których się działy gorsze niż u nas ekscesy, </div><div class="verse">A intercyza cały zakończyła kłopot: </div><div class="verse">Tak z Borzdobohatymi pogodził się Łopot, </div><div class="verse">Krepsztulowie z Kupściami, Putrament z Pikturną, </div><div class="verse">Z Odyńcami Mackiewicz, z Kwileckimi Turno. </div><div class="verse">Co mówię! wszak Polacy miewali zamieszki </div><div class="verse">Z Litwą, gorsze niżeli z Soplicą Horeszki, </div><div class="verse">A gdy na rozum wzięła królowa Jadwiga, </div><div class="verse">To się bez sądów owa skończyła intryga. </div><div class="verse">Dobrze, gdy strony mają panny albo wdowy </div><div class="verse">Na wydaniu: to zawsze kompromis gotowy. </div><div class="verse">Najdłuższy proces zwykle bywa z duchowieństwem </div><div class="verse">Katolickim albo też z bliskim pokrewieństwem: </div><div class="verse">Bo wtenczas sprawy skończyć nie można małżeństwem. </div><div class="verse">Stąd to Lachy z Rusami w sporach nieskończonych, </div><div class="verse">Idąc z Lecha i Rusa, dwu braci rodzonych; </div><div class="verse">Stąd się tyle procesów litewskich ciągnęło </div><div class="verse">Długo z księżmi Krzyżaki, aż wygrał Jagiełło; </div><div class="verse">Stąd na koniec <em class="foreign-word">pendebat</em> długo przed aktami </div><div class="verse">Sławny ów proces Rymszów z dominikanami, </div><div class="verse">Aż wygrał wreszcie syndyk klasztorny ksiądz Dymsza, </div><div class="verse">Skąd jest przysłowie: większy Pan Bóg niż pan Rymsza; </div><div class="verse">Ja zaś dołożę, lepszy miód od Scyzoryka». </div><div class="verse">To mówiąc, półgarcówką przepił do Klucznika. </div></div><div class="stanza-spacer"> </div>


<div class="stanza"><div class="verse" style="margin-left: 1em">«Prawda! prawda! — rzekł na to Gerwazy wzruszony. — </div><div class="verse">Dziwneć to były losy tej naszej Korony </div><div class="verse">I naszej Litwy! Wszak to jak małżonków dwoje! </div><div class="verse">Bóg złączył, a czart dzieli; Bóg swoje, czart swoje! </div><div class="verse">Ach, bracie Protazeńku! że to oczy nasze </div><div class="verse">Widzą! że znowu do nas ci Koronijasze<a class="anchor" href="annotations.xhtml#annotation-540" id="anchor-540"><sup>540</sup></a> </div><div class="verse">Zawitali! Służyłem ja z nimi przed laty; </div><div class="verse">Pamiętam, dzielne były z nich konfederaty! </div><div class="verse">Gdyby nieboszczyk pan mój Stolnik dożył chwili! </div><div class="verse">O Jacku! Jacku!... lecz cóż będziemy kwilili? </div><div class="verse">Skoro dziś znowu Litwa łączy się z Koroną, </div><div class="verse">Toć tym samym już wszystko zgodzono, zgładzono». </div></div><div class="stanza-spacer"> </div>


<div class="stanza"><div class="verse"><div class="verse" style="margin-left: 1em">«I to dziw — rzekł Protazy — że o tej to Zosi, </div> </div><div class="verse">O której rękę teraz nasz Tadeusz prosi, </div><div class="verse">Było przed rokiem omen, jakoby znak z nieba!» </div><div class="verse">«Panną Zofiją — przerwał Klucznik — zwać ją trzeba; </div><div class="verse">Bo już dorosła, nie jest dziewczyną maluczką, </div><div class="verse">Przy tym z krwi dygnitarskiej, jest Stolnika wnuczką». </div><div class="verse">«Owoż — kończył Protazy — był to znak proroczy </div><div class="verse">O jej losie, widziałem znak na własne oczy. </div><div class="verse">Przed rokiem tu siedziała w święto czeladź nasza </div><div class="verse">Pijąc miód; alić patrzym: pęc, pada z poddasza </div><div class="verse">Dwóch wróblów bijących się; oba samcy stare, </div><div class="verse">Jeden młodszy cokolwiek miał podgarle szare, </div><div class="verse">Drugi czarne; dalejże tłuc się po podwórzu, </div><div class="verse">Przewracać kulki, że aż zaryli się w kurzu — </div><div class="verse">My patrzym, a tymczasem szepcą sobie sługi, </div><div class="verse">Że ten czarny niech będzie Horeszko, a drugi </div><div class="verse">Soplica; więc ilekroć szary był na górze </div><div class="verse">Krzyczą: »Wiwat Soplica, pfe Horeszki tchórze!« </div><div class="verse">A gdy spadał, wołali: »Popraw się Soplica, </div><div class="verse">Nie daj się magnatowi, to wstyd na szlachcica!« </div><div class="verse">Tak śmiejąc się, czekamy, kto kogo pokona; </div><div class="verse">Wtem Zosieńka, nad ptastwem litością wzruszona, </div><div class="verse">Podbiegła i nakryła rączką te rycerze; </div><div class="verse">Jeszcze się w ręku bili, aż leciało pierze, </div><div class="verse">Taka była zawziętość w tym maleńkim lichu. </div><div class="verse">Baby patrząc na Zosię, gadały po cichu, </div><div class="verse">Że pewnie przeznaczeniem będzie tej dziewczyny </div><div class="verse">Pogodzić dwie od dawna zwaśnione rodziny. </div><div class="verse">A widzę, że się dzisiaj ziścił omen babi. </div><div class="verse">Prawdać to, że naonczas myślano o Hrabi, </div><div class="verse">Nie zaś o Tadeuszu». </div></div><div class="stanza-spacer"> </div>


<div class="stanza"><div class="verse" style="margin-left: 12em">Na to Klucznik rzecze: </div><div class="verse">«Dziwne są sprawy w świecie, kto wszystko dociecze! </div><div class="verse">Ja też powiem waszeci rzecz choć nie tak cudną </div><div class="verse">Jak ów omen, a przecież do pojęcia trudną. </div><div class="verse">Wiesz, iż dawniej rad bym był Sopliców rodzinę </div><div class="verse">W łyżce wody utopić; a tego chłopczynę, </div><div class="verse">Tadeusza, od dziecka niezmierniem polubił! </div><div class="verse">Uważałem, że gdy się z chłopiętami czubił, </div><div class="verse">Zawsze ich zbił; więc ilekroć do zamku biegał, </div><div class="verse">Jam go zawsze do trudnych imprezów podżegał. </div><div class="verse">Wszystko mu się udało: czy wydrzeć gołębie </div><div class="verse">Na wieży, czy jemiołę oberwać na dębie, </div><div class="verse">Czyli z najwyższej sosny złupić wronie gniazdo: </div><div class="verse">Wszystko umiał; myśliłem: pod szczęśliwą gwiazdą </div><div class="verse">Urodził się ten chłopiec, szkoda że Soplica! </div><div class="verse">Któż by zgadł, że w nim zamku powitam dziedzica, </div><div class="verse">Męża panny Zofiji, mej wielmożnej pani!» </div></div><div class="stanza-spacer"> </div>


<div class="stanza"><div class="verse" style="margin-left: 1em">Tu skończyli rozmowę, piją zadumani; </div><div class="verse">Słychać tylko niekiedy te krótkie wyrazy: </div><div class="verse">«Tak, tak, panie Gerwazy» — «Tak, panie Protazy». </div></div><div class="stanza-spacer"> </div>


<div class="stanza"><div class="verse" style="margin-left: 1em">Przyzba tykała<a class="anchor" href="annotations.xhtml#annotation-541" id="anchor-541"><sup>541</sup></a> kuchni, której okna stały </div><div class="verse">Otworem i dym jako z pożaru buchały; </div><div class="verse">Aż z kłębów dymu, niby biała gołębica, </div><div class="verse">Mignęła świecąca się kuchmistrza szlafmyca: </div><div class="verse">Wojski przez okno kuchni, ponad starców głowy, </div><div class="verse">Wytknąwszy głowę, milczkiem słuchał ich rozmowy, </div><div class="verse">I podał im nareszcie filiżanki spodek </div><div class="verse">Pełen biszkoktów<a class="anchor" href="annotations.xhtml#annotation-542" id="anchor-542"><sup>542</sup></a>, mówiąc: «Zakąście wasz miodek. </div><div class="verse">A ja wam też opowiem historią ciekawą </div><div class="verse">Sporu, który miał bitwą zakończyć się krwawą, </div><div class="verse">Gdy polujący w głębi nalibockich lasów, </div><div class="verse">Rejtan wypłatał sztukę książęciu Denassów. </div><div class="verse">Tej sztuki omal własnym nie przypłacił zdrowiem: </div><div class="verse">Jam kłótnię panów zgodził, jak — to wam opowiem». </div><div class="verse">Ale Wojskiego powieść przerwali kucharze, </div><div class="verse">Pytając komu serwis ustawiać rozkaże. </div></div><div class="stanza-spacer"> </div>


<div class="stanza"><div class="verse" style="margin-left: 1em">Wojski odszedł, a starcy zaczerpnąwszy miodu, </div><div class="verse">Zadumani zwrócili oczy w głąb ogrodu, </div><div class="verse">Gdzie ów dorodny ułan rozmawiał z panienką. </div><div class="verse">Właśnie ułan ująwszy jej dłoń lewą ręką, </div><div class="verse">(Prawą miał na temlaku<a class="anchor" href="annotations.xhtml#annotation-543" id="anchor-543"><sup>543</sup></a>, widać, że był ranny) </div><div class="verse">Z takimi odezwał się słowami do panny: </div></div><div class="stanza-spacer"> </div>


<div class="stanza"><div class="verse" style="margin-left: 1em">«Zofijo, musisz to mnie koniecznie powiedzieć, </div><div class="verse">Nim zamienim pierścionki, muszę o tym wiedzieć. </div><div class="verse">I cóż, że przeszłej zimy byłaś już gotowa </div><div class="verse">Dać słowo mnie? Ja wtenczas nie przyjąłem słowa: </div><div class="verse">Bo i cóż mnie po takim wymuszonym słowie? </div><div class="verse">Wtenczas bawiłem bardzo krótko w Soplicowie; </div><div class="verse">Nie byłem taki próżny, ażebym się łudził, </div><div class="verse">Żem jednym mym spojrzeniem miłość w tobie wzbudził; </div><div class="verse">Ja nie fanfaron, chciałem mą własną zasługą </div><div class="verse">Zyskać twe względy, choćby przyszło czekać długo. </div><div class="verse">Teraz jesteś łaskawa twe słowo powtórzyć: </div><div class="verse">Czymże na tyle łaski umiałem zasłużyć? </div><div class="verse">Może mnie bierzesz, Zosiu, nie tak z przywiązania, </div><div class="verse">Tylko że stryj i ciotka do tego cię skłania? </div><div class="verse">Ale małżeństwo, Zosiu, jest rzecz wielkiej wagi! </div><div class="verse">Radź się serca własnego; niczyjej powagi </div><div class="verse">Tu nie słuchaj, ni stryja gróźb<a class="anchor" href="annotations.xhtml#annotation-544" id="anchor-544"><sup>544</sup></a>, ni namów cioci. </div><div class="verse">Jeśli nie czujesz dla mnie nic oprócz dobroci, </div><div class="verse">Możem te zaręczyny czas jakiś odwlekać; </div><div class="verse">Więzić twej woli nie chcę; będziem, Zosiu, czekać. </div><div class="verse">Nic nas nie nagli, zwłaszcza że wczora wieczorem </div><div class="verse">Dano mi rozkaz zostać w Litwie instruktorem </div><div class="verse">W pułku tutejszym, nim się z mych ran nie wyleczę. </div><div class="verse">I cóż kochana Zosiu?» </div></div><div class="stanza-spacer"> </div>


<div class="stanza"><div class="verse" style="margin-left: 12em">Na to Zosia rzecze, </div><div class="verse">Wznosząc głowę i patrząc w oczy mu nieśmiało: </div><div class="verse">«Nie pamiętam już dobrze, co się dawniej działo; </div><div class="verse">Wiem, że wszyscy mówili, iż za mąż iść trzeba </div><div class="verse">Za pana: ja się zawsze zgadzam z wolą Nieba </div><div class="verse">I z wolą starszych». Potem, spuściwszy oczęta, </div><div class="verse">Dodała: «Przed odjazdem, jeśli pan pamięta, </div><div class="verse">Kiedy umarł ksiądz Robak w ową burzę nocną, </div><div class="verse">Widziałam, że pan jadąc żałował nas mocno; </div><div class="verse">Pan łzy miał w oczach; te łzy, powiem panu szczerze, </div><div class="verse">Wpadły mnie aż do serca; odtąd panu wierzę </div><div class="verse">Że mnie lubisz; ilekroć mówiłam pacierze </div><div class="verse">Za pana powodzenie, zawsze przed oczami </div><div class="verse">Stał pan z tymi dużymi błyszczacymi łzami. </div><div class="verse">Potem Podkomorzyna do Wilna jeździła, </div><div class="verse">Wzięła mnie tam na zimę; alem ja tęskniła </div><div class="verse">Do Soplicowa i do tego pokoiku, </div><div class="verse">Gdzie mnie pan naprzód w wieczór spotkał przy stoliku, </div><div class="verse">Potem pożegnał... Nie wiem, skąd pamiątka pana, </div><div class="verse">Coś niby jak rozsada w jesieni zasiana, </div><div class="verse">Przez całą zimę w moim sercu się krzewiła, </div><div class="verse">Że, jako mówię panu, ustawniem tęskniła </div><div class="verse">Do tego pokoiku, i coś mi szeptało, </div><div class="verse">Że tam znów pana znajdę — i tak się też stało. </div><div class="verse">Mając to w głowie, często też miałam na ustach </div><div class="verse">Imię pana — było to w Wilnie na zapustach; </div><div class="verse">Panny mówiły, że ja jestem zakochana: </div><div class="verse">Jużci, jeżeli kocham, to już chyba pana». </div><div class="verse">Tadeusz rad z takiego miłości dowodu, </div><div class="verse">Wziął ją pod rękę, ścisnął i wyszli z ogrodu </div><div class="verse">Do pokoju damskiego, do owej komnaty, </div><div class="verse">Kędy Tadeusz mieszkał przed dziesięcią laty.
 </div></div><div class="stanza-spacer"> </div>


<div class="stanza"><div class="verse" style="margin-left: 1em">Teraz bawił tam Rejent cudnie wystrojony, </div><div class="verse">I usługiwał damie, swojej narzeczonéj, </div><div class="verse">Biegając i podając sygnety, łańcuszki, </div><div class="verse">Słoiki i flaszeczki, i proszki, i muszki; </div><div class="verse">Wesoł, na pannę młodą patrzył tryumfalnie. </div><div class="verse">Panna młoda kończyła robić gotowalnię: </div><div class="verse">Siedziała przed zwierciadłem radząc się bóstw wdzięku; </div><div class="verse">Pokojowe zaś, jedne z żelazkami w ręku </div><div class="verse">Odświeżają nadstygłe warkoczów pierścionki, </div><div class="verse">Drugie klęcząc pracują około falbonki<a class="anchor" href="annotations.xhtml#annotation-545" id="anchor-545"><sup>545</sup></a>. </div></div><div class="stanza-spacer"> </div>


<div class="stanza"><div class="verse" style="margin-left: 1em">Gdy się tak Rejent bawi ze swą narzeczoną, </div><div class="verse">Kuchcik stuknął doń w okno: kota<a class="anchor" href="annotations.xhtml#annotation-546" id="anchor-546"><sup>546</sup></a> spostrzeżono! </div><div class="verse">Kot, wykradłszy się z łozy, prześmignął po łące </div><div class="verse">I wskoczył w sad pomiędzy jarzyny wschodzące; </div><div class="verse">Tam siedzi: wystraszyć go łacno z rozsadniku </div><div class="verse">I uszczuć, postawiwszy charty na przesmyku. </div><div class="verse">Bieży Asesor, ciągnąc za obróż Sokoła; </div><div class="verse">Pośpiesza za nim Rejent i Kusego woła. </div><div class="verse">Wojski obu z chartami przy płocie ustawił, </div><div class="verse">A sam się z placką muszą do sadu wyprawił. </div><div class="verse">Depcąc, świszcząc i klaszcząc, bardzo zwierza trwoży; </div><div class="verse">Szczwacze, trzymając każdy charta na obroży, </div><div class="verse">Ukazują palcami, skąd zając wyruszy, </div><div class="verse">Cmokają z cicha; charty nadstawiły uszy, </div><div class="verse">Wytknęły pyski na wiatr i drżą niecierpliwie, </div><div class="verse">Jak dwie strzały złożone na jednej cięciwie. </div><div class="verse">Wtem Wojski krzyknął: «Wyczha!» Zając smyk zza płotu </div><div class="verse">Na łąkę; charty za nim; i wnet bez obrotu </div><div class="verse">Sokół i Kusy razem spadli na szaraka </div><div class="verse">Ze dwóch stron w jednej chwili, jak dwa skrzydła ptaka, </div><div class="verse">I zęby mu jak szpony zatopili w grzbiecie. </div><div class="verse">Kot jęknął raz, jak nowo narodzone dziecię, </div><div class="verse">Żałośnie! Biegą szczwacze: już leży bez ducha, </div><div class="verse">A charty mu sierść białą targają spod brzucha. </div></div><div class="stanza-spacer"> </div>


<div class="stanza"><div class="verse" style="margin-left: 1em">Szczwacze pogłaskali psy, a Wojski tymczasem </div><div class="verse">Dobył nożyk strzelecki wiszący za pasem, </div><div class="verse">Oderznął skoki i rzekł: «Dziś równą odprawę </div><div class="verse">Wezmą pieski, bo równą pozyskali sławę, </div><div class="verse">Równa ich była rączość, równa była praca; </div><div class="verse">Godzien jest pałac Paca, godzien Pac pałaca, </div><div class="verse">Godni są szczwacze chartów, godne szczwaczów charty. </div><div class="verse">Otóż skończony spór wasz długi i zażarty; </div><div class="verse">Ja, któregoście sędzią zakładu obrali, </div><div class="verse">Wydaję wreszcie wyrok: obaście wygrali. </div><div class="verse">Wracam fanty, niech każdy przy swoim zostanie, </div><div class="verse">A wy podpiszcie zgodę». Na starca wezwanie </div><div class="verse">Szczwacze zwrócili na się rozjaśnione lice </div><div class="verse">I długo rozdzielone złączyli prawice. </div></div><div class="stanza-spacer"> </div>


<div class="stanza"><div class="verse" style="margin-left: 1em">Wtem rzekł Rejent: «Stawiłem niegdyś konia z rzędem, </div><div class="verse">Opisałem się także przed ziemskim urzędem, </div><div class="verse">Iż pierścień mój sędziemu w salarijum złożę: </div><div class="verse">Fant postawiony w zakład wracać się nie może. </div><div class="verse">Pierścień niechaj pan Wojski na pamiątkę przymie, </div><div class="verse">I każe na nim wyryć albo swoje imię, </div><div class="verse">Lub gdy zechce, herbowne Hreczechów ozdoby; </div><div class="verse">Krwawnik jest gładki, złoto jedenastej proby. </div><div class="verse">Konia teraz ułani pod jazdę zabrali, </div><div class="verse">Rzęd został przy mnie; każdy znawca ten rzęd chwali </div><div class="verse">Iż jest wygodny, trwały, a piękny jak cacko: </div><div class="verse">Kulbaczka wąska modą z turecka kozacką, </div><div class="verse">Kula na przodzie, w kuli są drogie kamienie, </div><div class="verse">Poduszeczka z rubrontu wyścieła siedzenie; </div><div class="verse">A kiedy na łęk wskoczysz, na tym miękkim puszku </div><div class="verse">Między kulami siedzisz wygodnie jak w łóżku; </div><div class="verse">A gdy w galop puścisz się (tu Rejent Bolesta, </div><div class="verse">Który, jako wiadomo, bardzo lubił gesta, </div><div class="verse">Rozstawił nogi jakby na konia wskakiwał, </div><div class="verse">Potem galop udając, powoli się kiwał) </div><div class="verse">A gdy w galop puścisz się, natenczas z czapraka </div><div class="verse">Blask bije, jakby złoto kapało z rumaka, </div><div class="verse">Bo tabenki są gęsto złotem nakrapiane, </div><div class="verse">I szerokie strzemiona srebrne pozłacane; </div><div class="verse">Na rzemieniach munsztuka i na uździenicy </div><div class="verse">Połyskają guziki perłowej macicy, </div><div class="verse">U napierśnika wisi księżyc w kształt Leliwy, </div><div class="verse">To jest w kształt nowiu. Cały ten sprzęt osobliwy, </div><div class="verse">Zdobyty (jak wieść niesie) w boju podhajeckim </div><div class="verse">Na jakimś bardzo znacznym szlachcicu tureckim, </div><div class="verse">Przyjm, Asesorze, w dowód mojego szacunku». </div></div><div class="stanza-spacer"> </div>


<div class="stanza"><div class="verse" style="margin-left: 1em">A na to rzekł Asesor, wesół z podarunku: </div><div class="verse">«Ja niegdyś darowane od księcia Sanguszki </div><div class="verse">Stawiłem w zakład moje prześliczne obróżki </div><div class="verse">Jaszczurem wykładane z kolcami ze złota, </div><div class="verse">I utkaną z jedwabiu smycz, której robota </div><div class="verse">Równie droga jak kamień co się na niej świeci. </div><div class="verse">Chciałem sprzęt ten zostawić w dziedzictwie dla dzieci; </div><div class="verse">Dzieci pewnie mieć będę: wiesz, że się dziś żenię; </div><div class="verse">Ale ten sprzęt, Rejencie, proszę uniżenie, </div><div class="verse">Bądź łaskaw przyjąć w zamian za twój rzęd bogaty </div><div class="verse">I na pamiątkę sporu, co długimi laty </div><div class="verse">Toczył się i nareszcie zakończył zaszczytnie </div><div class="verse">Dla nas obu. Niech zgoda między nami kwitnie». </div><div class="verse">Więc wracali do domu oznajmić za stołem, </div><div class="verse">Że się skończył spór między Kusym i Sokołem. </div></div><div class="stanza-spacer"> </div>


<div class="stanza"><div class="verse" style="margin-left: 1em">Była wieść, że zająca tego Wojski w domu </div><div class="verse">Wyhodował i w ogród puścił po kryjomu, </div><div class="verse">Ażeby szczwaczów zgodzić zbyt łatwą zdobyczą. </div><div class="verse">Staruszek tak swą sztukę zrobił tajemniczo, </div><div class="verse">Że oszukał zupełnie całe Soplicowo. </div><div class="verse">Kuchcik w lat kilka później szepnął o tym słowo, </div><div class="verse">Chcąc Assesora skłócić z Rejentem na nowo; </div><div class="verse">Ale próżno krzywdzące chartów wieści szerzył: </div><div class="verse">Wojski zaprzeczył i nikt kuchcie nie uwierzył. </div></div><div class="stanza-spacer"> </div>


<div class="stanza"><div class="verse" style="margin-left: 1em">Już goście zgromadzeni w wielkiej zamku sali, </div><div class="verse">Czekając uczty, wkoło stołu rozmawiali, </div><div class="verse">Gdy pan Sędzia w mundurze wojewódzkim wchodzi </div><div class="verse">I pana Tadeusza z Zofią przywodzi. </div><div class="verse">Tadeusz lewą dłonią dotykając głowy, </div><div class="verse">Pozdrowił swych dowódców przez ukłon wojskowy; </div><div class="verse">Zofija z opuszczonym ku ziemi wejrzeniem, </div><div class="verse">Zapłoniwszy się, gości witała dygnieniem </div><div class="verse">(Od Telimeny pięknie dygać wyuczona). </div><div class="verse">Miała wianek na głowie jako narzeczona, </div><div class="verse">Zresztą ubiór ten samy, w jakim dziś w kaplicy </div><div class="verse">Składała snop wiosenny dla Boga Rodzicy. </div><div class="verse">Użęła znów dla gości nowy snopek ziela; </div><div class="verse">Jedną ręką zeń kwiaty i trawy rozdziela, </div><div class="verse">Drugą swój sierp błyszczący poprawia na głowie. </div><div class="verse">Brali ziółka, całując jej ręce, wodzowie; </div><div class="verse">Zosia znowu dygała w kolej zapłoniona. </div></div><div class="stanza-spacer"> </div>


<div class="stanza"><div class="verse" style="margin-left: 1em">Wtem jenerał Kniaziewicz wziął ją za ramiona, </div><div class="verse">I złożywszy ojcowski całus na jej czole, </div><div class="verse">Podniósł w górę dziewczynę, postawił na stole, </div><div class="verse">A wszyscy klaszcząc w dłonie zawołali: «Brawo!» </div><div class="verse">Zachwyceni dziewczyny urodą, postawą, </div><div class="verse">A szczególniej jej strojem litewskim, prostaczym. </div><div class="verse">Bo dla tych wodzów, którzy w swym życiu tułaczym </div><div class="verse">Tak długo błąkali się w obcych stronach świata, </div><div class="verse">Dziwne miała powaby narodowa szata, </div><div class="verse">Która im wspominała i młode ich lata, </div><div class="verse">I dawne ich miłostki. Więc ze łzami prawie </div><div class="verse">Skupili się do stołu, patrzyli ciekawie. </div><div class="verse">Ci proszą, aby Zosia wzniosła nieco czoło </div><div class="verse">I oczy pokazała; ci, ażeby wkoło </div><div class="verse">Raczyła się obrócić; dziewczyna wstydliwa </div><div class="verse">Obraca się, lecz oczy rękami zakrywa. </div><div class="verse">Tadeusz patrzył wesół i zacierał ręce. </div></div><div class="stanza-spacer"> </div>


<div class="stanza"><div class="verse" style="margin-left: 1em">Czy ktoś Zosi poradził wyjść w takiej sukience, </div><div class="verse">Czy instynktem wiedziała (bo dziewczyna zgadnie </div><div class="verse">Zawsze instynktem, co jej do twarzy przypadnie): </div><div class="verse">Dosyć, że Zosia pierwszy raz w życiu dziś z rana </div><div class="verse">Była od Telimeny za upór łajana, </div><div class="verse">Nie chcąc modnego stroju, aż wymogła płaczem </div><div class="verse">Że ją tak zostawiono, w ubraniu prostaczem. </div></div><div class="stanza-spacer"> </div>


<div class="stanza"><div class="verse" style="margin-left: 1em">Spódniczkę miała długą, białą; suknię krótką </div><div class="verse">Z zielonego kamlotu z różową obwódką; </div><div class="verse">Gorset także zielony, różowymi wstęgi </div><div class="verse">Od łona aż do szyi sznurowany w pręgi; </div><div class="verse">Pod nim pierś jako pączek pod listkiem się tuli. </div><div class="verse">Od ramion świecą białe rękawy koszuli, </div><div class="verse">Jako skrzydła motyle do lotu wydęte, </div><div class="verse">U dłoni skarbowane i wstążką opięte. </div><div class="verse">Szyja także koszulką obciśniona wąską, </div><div class="verse">Kołnierzyk zadzierzgniony różową zawiązką; </div><div class="verse">Zauszniczki wyrżnięte sztucznie z pestek wiszni, </div><div class="verse">Których się wyrobieniem Sak Dobrzyński pyszni </div><div class="verse">(Były tam dwa serduszka z grotem i płomykiem </div><div class="verse">Dane dla Zosi, gdy Sak był jej zalotnikiem); </div><div class="verse">Na kołnierzyku wiszą dwa sznurki bursztynu, </div><div class="verse">Na skroniach zielonego wianek rozmarynu; </div><div class="verse">Wstążki warkoczów Zosia rzuciła na barki, </div><div class="verse">A na czoło włożyła, zwyczajem żniwiarki, </div><div class="verse">Sierp krzywy, świeżym żęciem traw oszlifowany, </div><div class="verse">Jasny jak nów miesięczny nad czołem Dyjany. </div></div><div class="stanza-spacer"> </div>


<div class="stanza"><div class="verse" style="margin-left: 1em">Wszyscy chwalą, klaskają. Jeden z oficerów </div><div class="verse">Dobył z kieszeni <em class="foreign-word">portefeuille</em> z plikami papierów, </div><div class="verse">Rozłożył je, ołówek przyciął, w ustach zmoczył, </div><div class="verse">Patrzy w Zosię, rysuje. Ledwie Sędzia zoczył </div><div class="verse">Papiery i ołówki, poznał rysownika; </div><div class="verse">Choć go bardzo odmienił mundur pułkownika, </div><div class="verse">Bogate szlify, mina prawdziwie ułańska </div><div class="verse">I wąsik poczerniony i bródka hiszpańska. </div><div class="verse">Sędzia poznał: «Jak się masz, mój jaśnie wielmożny </div><div class="verse">Hrabio, i w ładownicy masz twój sprzęt podróżny </div><div class="verse">Do malarstwa!» W istocie, był to Hrabia młody; </div><div class="verse">Niedawny żołnierz: lecz że wielkie miał dochody </div><div class="verse">I swoim kosztem cały pułk jazdy wystawił, </div><div class="verse">I w pierwszej zaraz bitwie wybornie się sprawił, </div><div class="verse">Cesarz go pułkownikiem dziś właśnie mianował; </div><div class="verse">Więc Sędzia witał Hrabię i rangi winszował, </div><div class="verse">Ale Hrabia nie słuchał, a pilnie rysował. </div></div><div class="stanza-spacer"> </div>


<div class="stanza"><div class="verse" style="margin-left: 1em">Tymczasem weszła druga para narzeczona: </div><div class="verse">Asesor, niegdyś cara, dziś Napoleona </div><div class="verse">Wierny sługa; żandarmów oddział miał w komendzie, </div><div class="verse">A choć ledwie dwadzieścia godzin był w urzędzie, </div><div class="verse">Już włożył mundur siny z polskimi wyłogi </div><div class="verse">I ciągnął krzywą szablę i dzwonił w ostrogi. </div><div class="verse">Obok poważnym krokiem szła jego kochanka </div><div class="verse">Ubrana bardzo strojnie, Tekla Hreczeszanka; </div><div class="verse">Bo Asesor już dawno Telimenę rzucił, </div><div class="verse">I aby tę kokietkę tym mocniej zasmucił, </div><div class="verse">Ku Wojszczance afekty serdeczne obrócił. </div><div class="verse">Panna nie nadto młoda, już pono półwieczna, </div><div class="verse">Lecz gospodyni dobra, osoba stateczna </div><div class="verse">I posażna: bo oprócz swej dziedzicznej wioski </div><div class="verse">Sumką z daru Sędziego powiększała wnioski. </div></div><div class="stanza-spacer"> </div>


<div class="stanza"><div class="verse" style="margin-left: 1em">Trzeciej pary daremnie czekają czas długi. </div><div class="verse">Sędzia niecierpliwi się i wysyła sługi; </div><div class="verse">Wracają: powiadają, że trzeci małżonek, </div><div class="verse">Pan Rejent, szczując kota, zgubił swój pierścionek </div><div class="verse">Ślubny, szuka na łące; a Rejenta dama </div><div class="verse">Jeszcze u gotowalni, choć spieszy się sama </div><div class="verse">I choć jej pomagają służebne kobiety, </div><div class="verse">Nie mogła w żaden sposób skończyć toalety: </div><div class="verse">Ledwie będzie gotowa na godzinę czwartą. </div></div><div class="stanza-spacer"> </div>



</div>
  </body>
</html>
