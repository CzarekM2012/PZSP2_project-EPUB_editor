<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml">
  <head>
    <link rel="stylesheet" href="style.css" type="text/css"/>
    <meta http-equiv="Content-Type" content="text/html; charset=utf-8"/>
    <title>WolneLektury.pl</title>
  </head>
  <body>
    <div id="book-text"><h2 class="h3">Rada</h2>



<div class="note">
<p class="paragraph">Zbawienne rady Bartka zwanego Prusak — Głos żołnierski Maćka Chrzciciela — Głos polityczny pana Buchmana — Jankiel radzi ku zgodzie, którą Scyzoryk rozcina — Rzecz Gerwazego, z której okazują się wielkie skutki wymowy sejmowej — Protestacja starego Maćka — Nagłe przybycie posiłków wojennych zrywa naradę — Hejże na Soplicę!</p>


</div>
<div class="stanza"><div class="verse" style="margin-left: 1em">Z kolei Bartek poseł rzecz swą wyprowadzał. </div><div class="verse">Ten, że często na strugach do Królewca chadzał, </div><div class="verse">Nazwany był Prusakiem od swych spółrodaków: </div><div class="verse">Przez żart, bo nienawidził okropnie Prusaków, </div><div class="verse">Choć lubił o nich gadać. Człek podeszły w lata, </div><div class="verse">W podróżach swych dalekich wiele zwiedził świata; </div><div class="verse">Gazet pilny czytelnik, polityki świadom, </div><div class="verse">W niebytność Maćka zwykle przewodził obradom. </div><div class="verse">Ten tak rzecz kończył: </div></div><div class="stanza-spacer"> </div>


<div class="stanza"><div class="verse" style="margin-left: 12em">«Nie jest to, panie Macieju, </div><div class="verse">Bracie mój, a nas wszystkich Ojcze Dobrodzieju, </div><div class="verse">Nie jest to marna pomoc. Ja bym na Francuzów </div><div class="verse">Spuścił się w czasie wojny, jak na czterech tuzów<a class="anchor" href="annotations.xhtml#annotation-422" id="anchor-422"><sup>422</sup></a>: </div><div class="verse">Lud bitny, a od czasów pana Tadeusza </div><div class="verse">Kościuszki, świat takiego nie miał genijusza </div><div class="verse">Wojennego, jak wielki cesarz Bonaparte. </div><div class="verse">Pamiętam, kiedy przeszli Francuzi przez Wartę; </div><div class="verse">Bawiłem za granicą wtenczas, w roku pańskim </div><div class="verse">Tysiącznym osimsetnym szóstym; właśnie z Gdańskiem </div><div class="verse">Handlowałem, a krewnych mam wiele w Poznańskiem. </div><div class="verse">Jeździłem ich odwiedzić; więc z panem Józefem </div><div class="verse">Grabowskim, który teraz jest rejmentu szefem, </div><div class="verse">A podówczas żył na wsi blisko Obiezierza, </div><div class="verse">Polowaliśmy sobie na małego źwierza. </div><div class="verse">Był pokój w Wielkopolszcze, jak teraz na Litwie; </div><div class="verse">Wtem nagle rozeszła się wieść o strasznej bitwie. </div><div class="verse">Przybiegł do nas posłaniec od pana Towdena: </div><div class="verse">Grabowski list przeczytał, krzyknął: «Jena! Jena! </div><div class="verse">Zbito Prusaków na łeb, na szyję, wygrana!» </div><div class="verse">Ja, z konia zsiadłszy, zaraz padłem na kolana, </div><div class="verse">Dziękując Panu Bogu... Do miasta jedziemy, </div><div class="verse">Niby dla interesu, niby nic nie wiemy: </div><div class="verse">Aż tu widzimy wszystkie landraty<a class="anchor" href="annotations.xhtml#annotation-423" id="anchor-423"><sup>423</sup></a>, hofraty<a class="anchor" href="annotations.xhtml#annotation-424" id="anchor-424"><sup>424</sup></a>, </div><div class="verse">Komisarze i wszystkie podobne psubraty </div><div class="verse">Kłaniają się nam nisko; każdy drży, blednieje, </div><div class="verse">Jako owad prusaczy, gdy wrzątkiem kto zleje. </div><div class="verse">My śmiejąc się, trąc ręce, prosim uniżenie </div><div class="verse">O nowinki? pytamy, co słychać o Jenie? </div><div class="verse">Tu ich strach zdjął; dziwią się, że o klęsce owej </div><div class="verse">Już wiemy; krzyczą Niemcy: «Achary Got! o wej!» </div><div class="verse">Spuściwszy nos, do domów, z domów dalej w nogi — </div><div class="verse">O, to był rwetes! Wszystkie wielkopolskie drogi </div><div class="verse">Pełne uciekających. Niemczyska jak mrowie </div><div class="verse">Pełzną, ciągną pojazdy, które lud tam zowie </div><div class="verse">Wageny i fornalki; mężczyźni, kobiety, </div><div class="verse">Z fajkami, z imbryczkami, wleką pudła, bety; </div><div class="verse">Drapią jak mogą. A my milczkiem wchodzim w radę: </div><div class="verse">Hejże na koń, pomieszać Niemcom rejteradę<a class="anchor" href="annotations.xhtml#annotation-425" id="anchor-425"><sup>425</sup></a>! </div><div class="verse">Nuż landratom tłuc w karki, z hofratów drzeć schaby, </div><div class="verse">A herów oficerów łowić za harcaby<a class="anchor" href="annotations.xhtml#annotation-426" id="anchor-426"><sup>426</sup></a>! </div><div class="verse">A jenerał Dąbrowski wpada do Poznania </div><div class="verse">I cesarski przynosi rozkaz: do powstania! </div><div class="verse">W tydzień jeden tak lud nasz Prusaków wychłostał </div><div class="verse">I wygnał, na lekarstwo Niemca byś nie dostał! </div><div class="verse">Gdyby się tak obrócić i gracko, i raźnie, </div><div class="verse">I u nas w Litwie sprawić Moskwie taką łaźnię? </div><div class="verse">He, co myślisz Macieju? Jeśli z Bonapartem </div><div class="verse">Moskwa drze koty, to on wojuje nie żartem: </div><div class="verse">Bohater pierwszy w świecie, a wojsk ma bez liku! </div><div class="verse">He, cóż myślisz Macieju, nasz ojcze Króliku?» </div></div><div class="stanza-spacer"> </div>


<div class="stanza"><div class="verse" style="margin-left: 1em">Skończył. Czekają wszyscy Macieja wyroku. </div><div class="verse">Maciej głowy nie ruszył ani podniósł wzroku, </div><div class="verse">Tylko ręką kilkakroć uderzył po boku, </div><div class="verse">Jak gdyby szabli szukał (od zaboru kraju </div><div class="verse">Szabli nie nosił; przecież z dawnego zwyczaju, </div><div class="verse">Na wspomnienie Moskala, zawsze rękę zwracał </div><div class="verse">Na lewy bok: zapewne Rózeczki swej macał; </div><div class="verse">I stąd był nazywany powszechnie <em class="author-emphasis">Zabokiem</em>). </div><div class="verse">Już wzniósł głowę; słuchają w milczeniu głębokiem. </div><div class="verse">Maciej oczekiwanie powszechne omylił, </div><div class="verse">Nachmurzył brwi i znowu głowę na pierś schylił. </div><div class="verse">Na koniec odezwał się, z wolna każde słowo </div><div class="verse">Wymawiając z przyciskiem, a w takt kiwał głową. </div></div><div class="stanza-spacer"> </div>


<div class="stanza"><div class="verse" style="margin-left: 1em">«Cicho! skądże ta cała nowina pochodzi? </div><div class="verse">Jak daleko Francuzi? kto nimi dowodzi? </div><div class="verse">Czy już wojnę zaczęli z Moskwą? gdzie i o co? </div><div class="verse">Którędy mają ciągnąć? z jaką idą mocą? </div><div class="verse">Wiele piechoty, jazdy? Kto wie, niechaj gada!» </div></div><div class="stanza-spacer"> </div>


<div class="stanza"><div class="verse" style="margin-left: 1em">Milczała patrząc na się kolejno gromada. </div><div class="verse">«Radziłbym — rzecze Prusak — czekać bernardyna </div><div class="verse">Robaka, bo od niego pochodzi nowina; </div><div class="verse">Tymczasem posłać pewnych szpiegów nad granicę, </div><div class="verse">I po cichu uzbrajać całą okolicę, </div><div class="verse">A tymczasem ostrożnie całą rzecz prowadzić, </div><div class="verse">Aby Moskalom naszych zamiarów nie zdradzić». </div></div><div class="stanza-spacer"> </div>


<div class="stanza"><div class="verse" style="margin-left: 1em">«He! czekać? szczekać? zwlekać?» przerwał Maciej drugi </div><div class="verse">Ochrzczony Kropicielem, od wielkiej maczugi, </div><div class="verse">Którą zwał Kropidełkiem. Miał ją dziś przy sobie; </div><div class="verse">Stanął za nią, na gałce zwiesił ręce obie, </div><div class="verse">Na ręku oparł brodę, krzycząc: «Czekać! zwlekać! </div><div class="verse">Sejmikować! Hem, trem, brem, a potem uciekać! </div><div class="verse">Ja w Prusach nie bywałem; rozum królewiecki </div><div class="verse">Dobry dla Prus, a u mnie jest rozum szlachecki. </div><div class="verse">To wiem: że kto chce bić się, niech Kropidło chwyta; </div><div class="verse">Kto umierać, ten księdza niech woła, i kwita! </div><div class="verse">Ja chcę żyć, bić! Bernardyn po co? czy my żaki? </div><div class="verse">Co mi tam Robak: otóż, my będziem robaki, </div><div class="verse">I dalej Moskwę toczyć! Trem, brem, szpiegi, wzwiady; </div><div class="verse">Wiecie wy, co to znaczy? Oto, że wy dziady, </div><div class="verse">Niedołęgi! He, bracia, to wyżła rzecz tropić,  </div><div class="verse">Bernardyńska kwestować, a moja rzecz: kropić;  </div><div class="verse">Kropić, kropić i kwita!» Tu maczugę głasnął,  </div><div class="verse">Za nim cały tłum szlachty «Kropić, kropić!» wrzasnął. </div></div><div class="stanza-spacer"> </div>


<div class="stanza"><div class="verse" style="margin-left: 1em">Poparł stronę Chrzciciela, Bartek zwan Brzytewka </div><div class="verse">Od szabli cienkiej, tudzież Maciej, zwan Konewka </div><div class="verse">Od sztućca<a class="anchor" href="annotations.xhtml#annotation-427" id="anchor-427"><sup>427</sup></a> który naszał, z gardłem tak szerokiem, </div><div class="verse">Że zeń jak z konwi tuzin kulek lał potokiem. </div><div class="verse">Oba krzyczeli: «Wiwat Chrzciciel z kropidełkiem!» </div><div class="verse">Prusak chciał mówić, ale zgłuszono go zgiełkiem </div><div class="verse">I śmiechem; «Precz — wołano — precz Prusaki tchórze! </div><div class="verse">Kto tchórz, niech w bernardyńskim chowa się kapturze!» </div></div><div class="stanza-spacer"> </div>


<div class="stanza"><div class="verse" style="margin-left: 1em">Wtem znowu głowę z wolna podniósł Maciej stary, </div><div class="verse">I zaczęły cokolwiek uciszać się gwary: </div><div class="verse">«Nie drwijcie — rzekł — z Robaka; znam go, to ćwik klecha, </div><div class="verse">Ten robaczek większego od was zgryzł orzecha. </div><div class="verse">Raz go tylko widziałem: ledwiem okiem rzucił, </div><div class="verse">Poznałem co za ptaszek; ksiądz oczy odwrócił, </div><div class="verse">Lękając się, żebym go nie zaczął spowiadać; </div><div class="verse">Ale to rzecz nie moja, wiele o tym gadać! </div><div class="verse">On tu nie przyjdzie; próżno wzywać bernardyna. </div><div class="verse">Jeśli od niego wyszła ta cała nowina, </div><div class="verse">To kto wie, w jakim celu: bo to bies księżyna! </div><div class="verse">Jeśli prócz tej nowiny nic więcej nie wiecie: </div><div class="verse">Więc po coście tu przyszli? i czego wy chcecie?» </div></div><div class="stanza-spacer"> </div>


<div class="stanza"><div class="verse" style="margin-left: 1em">«Wojny!» krzyknęli. — «Jakiej?» spytał. — Zawołali: </div><div class="verse">«Wojny z Moskalem! Bić się! Hejże na Moskali!» </div></div><div class="stanza-spacer"> </div>


<div class="stanza"><div class="verse" style="margin-left: 1em">Prusak wciąż wołał, a głos coraz wyżej wznosił; </div><div class="verse">Aż posłuchanie częścią ukłonem wyprosił, </div><div class="verse">Częścią zdobył swą mową krzykliwą i cienką. </div><div class="verse">«I ja chcę bić się — wołał tłukąc się w pierś ręką — </div><div class="verse">Choć kropidła nie noszę, drągiem od wiciny<a class="anchor" href="annotations.xhtml#annotation-428" id="anchor-428"><sup>428</sup></a> </div><div class="verse">Sprawiłem raz Prusakom czterem dobre chrzciny, </div><div class="verse">Którzy mię po pjanemu chcieli w Preglu topić». </div><div class="verse">«Toś zuch Bartku — rzekł Chrzciciel — dobrze! kropić, kropić!» </div><div class="verse">«Ależ, najsłodszy Jezu! trzeba pierwej wiedzieć </div><div class="verse">Z kim wojna? o co? trzeba to światu powiedzieć — </div><div class="verse">Wołał Prusak — bo jakże lud ruszy za nami? </div><div class="verse">Gdzie pójdzie, kiedy gdzie iść, my nie wiemy sami? </div><div class="verse">Bracia szlachta! Panowie! potrzeba rozsądku! </div><div class="verse">Dobrodzieje! potrzeba ładu i porządku! </div><div class="verse">Chcecie wojny, więc zróbmy konfederacyją; </div><div class="verse">Obmyślmy, gdzie zawiązać i pod laską czyją? </div><div class="verse">Tak było w Wielkopolszcze: widzim rejteradę </div><div class="verse">Niemiecką: cóż my robim? wchodzim tajnie w radę, </div><div class="verse">Uzbrajamy i szlachtę, i włościan gromadę; </div><div class="verse">Gotowi, Dąbrowskiego czekamy rozkazu; </div><div class="verse">Na koniec, hejże na koń! powstajem od razu!» </div></div><div class="stanza-spacer"> </div>


<div class="stanza"><div class="verse" style="margin-left: 1em">«Proszę o głos!» zawołał pan komisarz z Klecka, </div><div class="verse">Człowiek młody, przystojny, ubrany z niemiecka. </div><div class="verse">Zwał się Buchman, lecz Polak był, w Polsce się rodził; </div><div class="verse">Nie wiedzieć pewnie, czyli ze szlachty pochodził, </div><div class="verse">Lecz o to nie pytano; i wszyscy Buchmana </div><div class="verse">Szacowali, iż służył u wielkiego pana, </div><div class="verse">Był dobry patryjota i pełen nauki, </div><div class="verse">Z ksiąg obcych wyuczył się gospodarstwa sztuki, </div><div class="verse">I dóbr administracją prowadził porządnie; </div><div class="verse">O polityce także wnioskował rozsądnie, </div><div class="verse">Pięknie pisać i gładko umiał się wysławiać. </div><div class="verse">Zatem umilkli wszyscy, kiedy jął rozprawiać: </div><div class="verse">«Proszę o głos!» powtórzył, po dwakroć odchrząknął, </div><div class="verse">Ukłonił się i usty dźwięcznymi tak brząknął: </div></div><div class="stanza-spacer"> </div>


<div class="stanza"><div class="verse" style="margin-left: 1em">«Preopinanci<a class="anchor" href="annotations.xhtml#annotation-429" id="anchor-429"><sup>429</sup></a> moi w swych głosach wymownych </div><div class="verse">Dotknęli wszystkich punktów stanowczych i głownych, </div><div class="verse">Dyskusyją na wyższe wznieśli stanowisko; </div><div class="verse">Mnie tylko pozostaje, w jedno zjąć ognisko </div><div class="verse">Rzucone trafne myśli i rozumowania: </div><div class="verse">Mam nadzieję w ten sposób sprzeczne zgodzić zdania. </div><div class="verse">Dwie części w dyskusyji całej uważałem; </div><div class="verse">Podział już jest zrobiony, idę tym podziałem. </div><div class="verse">Naprzód: dlaczego mamy przedsiębrać powstanie? </div><div class="verse">W jakim duchu? to pierwsze żywotne pytanie; </div><div class="verse">Drugie, rewolucyjnej władzy się dotycze: </div><div class="verse">Podział jest trafny, tylko przewrócić go życzę. </div><div class="verse">Naprzód zacząć od władzy: skoro pojmiem władzę, </div><div class="verse">Z niej powstania istotę, duch, cel, wyprowadzę. </div><div class="verse">Co do władzy więc — kiedy oczyma przebiegam </div><div class="verse">Dzieje całej ludzkości, i cóż w nich spostrzegam? </div><div class="verse">Oto, ród ludzki dziki, w lasach rozpierzchniony, </div><div class="verse">Skupia się, zbiera, łączy dla wspólnej obrony, </div><div class="verse">Obmyśla ją; i to jest najpierwsza obrada. </div><div class="verse">Potem każdy wolności własnej cząstkę składa </div><div class="verse">Dla dobra powszechnego: to pierwsza ustawa, </div><div class="verse">Z której jako ze źródła płyną wszystkie prawa. </div><div class="verse">Widzimy tedy, że rząd umową się tworzy, </div><div class="verse">Nie pochodząc, jak mylnie sądzę, z woli Bożej. </div><div class="verse">Owoż, rząd na kontrakcie oparłszy społecznym, </div><div class="verse">Podział władzy już tylko jest skutkiem koniecznym<a class="anchor" href="annotations.xhtml#annotation-430" id="anchor-430"><sup>430</sup></a>». </div></div><div class="stanza-spacer"> </div>


<div class="stanza"><div class="verse" style="margin-left: 1em">«Otóż są i kontrakty! Kijowskie czy mińskie? —  </div><div class="verse">Rzekł stary Maciej — owoż i rządy babińskie! </div><div class="verse">Panie Buchman, czy Bóg nam chciał cara narzucić, </div><div class="verse">Czy diabeł, ja z waszmością nie będę się kłócić: </div><div class="verse">Panie Buchman, gadaj Waść, jakby cara zrzucić». </div></div><div class="stanza-spacer"> </div>


<div class="stanza"><div class="verse" style="margin-left: 1em">«Tu sęk — krzyknął Kropiciel — gdybym mógł podskoczyć </div><div class="verse">Do tronu i Kropidłem, plusk, raz cara zmoczyć: </div><div class="verse">To już by on nie wrócił, ni kijowskim traktem, </div><div class="verse">Ni mińskim, ni za żadnym Buchmana kontraktem; </div><div class="verse">Aniby go wskrzesili z mocy bożej popi, </div><div class="verse">Ni z mocy Belzebuba — ten mi zuch, kto kropi. </div><div class="verse">Panie Buchman, waścina rzecz bardzo wymowna, </div><div class="verse">Ale wymowa szum, drum: kropić! to rzecz główna». </div></div><div class="stanza-spacer"> </div>


<div class="stanza"><div class="verse" style="margin-left: 1em">«To, to, to!» pisnął, ręce trąc, Bartek Brzytewka, </div><div class="verse">Od Chrzciciela do Maćka biegając jak cewka </div><div class="verse">Od jednej strony krosien przerzucana w drugą: </div><div class="verse">«Tylko ty, Maćku z Rózgą, ty, Maćku z maczugą; </div><div class="verse">Tylko zgódźcie się: dalbóg, pobijem na druzgi<a class="anchor" href="annotations.xhtml#annotation-431" id="anchor-431"><sup>431</sup></a> </div><div class="verse">Moskala; Brzytew idzie pod komendę Rózgi». </div></div><div class="stanza-spacer"> </div>


<div class="stanza"><div class="verse" style="margin-left: 1em">«Komenda — przerwał Chrzciciel — dobra ku paradzie; </div><div class="verse">U nas była komenda w kowieńskiej brygadzie </div><div class="verse">Krótka a węzłowata: strasz, sam się nie strachaj; </div><div class="verse">Bij, nie daj się; postępuj często, gęsto machaj: </div><div class="verse">Szach, mach!» «To — pisnął Brzytwa — to mi regulament<a class="anchor" href="annotations.xhtml#annotation-432" id="anchor-432"><sup>432</sup></a>! </div><div class="verse">Po co tu pisać akta, po co psuć atrament? </div><div class="verse">Konfederacji trzeba? o to cała sprzeczka? </div><div class="verse">Jest Marszałek nasz Maciej, a laska Rózeczka». </div><div class="verse">«Niech żyje — krzyknął Chrzciciel — Kurek na Kościele!» </div><div class="verse">Szlachta odpowiedziała. «Wiwant<a class="anchor" href="annotations.xhtml#annotation-433" id="anchor-433"><sup>433</sup></a> Kropiciele!» </div></div><div class="stanza-spacer"> </div>


<div class="stanza"><div class="verse" style="margin-left: 1em">Ale w kątach szmer powstał, choć w środku tłumiony; </div><div class="verse">Widać, że się rozdziela rada na dwie strony. </div><div class="verse">Buchman krzyknął: «Ja zgody nigdy nie pochwalam! </div><div class="verse">To mój system!» Ktoś drugi wrzasnął: «Nie pozwalam!» </div><div class="verse">Inni z kątów wtórują. Nareszcie głos gruby </div><div class="verse">Ozwał się przybyłego szlachcica Skołuby: </div></div><div class="stanza-spacer"> </div>


<div class="stanza"><div class="verse" style="margin-left: 1em">«Cóż to, Państwo Dobrzyńscy! A to co się święci? </div><div class="verse">A my, czy to będziemy z pod prawa wyjęci? </div><div class="verse">Kiedy nas zapraszano z naszego zaścianku, </div><div class="verse">A zapraszał nas klucznik Rębajło Mopanku, </div><div class="verse">Mówiono nam, że wielkie rzeczy dziać się miały, </div><div class="verse">Że tu nie o Dobrzyńskich, lecz o powiat cały, </div><div class="verse">O całą szlachtę idzie; toż i Robak bąkał, </div><div class="verse">Choć nigdy nie dokończył i zawsze się jąkał, </div><div class="verse">I ciemno się tłumaczył. Wreszcie, koniec końców, </div><div class="verse">My zjechali, sąsiadów zwołali przez gońców. </div><div class="verse">Nie sami tu panowie Dobrzyńscy jesteście; </div><div class="verse">Z różnych innych zaścianków jest tu nas ze dwieście: </div><div class="verse">Wszyscy więc radźmy. Jeśli potrzeba marszałka, </div><div class="verse">Głosujmy wszyscy; równa u każdego gałka. </div><div class="verse">Niech żyje równość!» </div></div><div class="stanza-spacer"> </div>


<div class="stanza"><div class="verse" style="margin-left: 12em">Zatem dwaj Terajewicze </div><div class="verse">I czterej Stypułkowscy i trzej Mickiewicze, </div><div class="verse">Krzyknęli: «Wiwat równość!» stając za Skołubą. </div><div class="verse">Tymczasem Buchman wołał: «Zgoda będzie zgubą!» </div><div class="verse">Kropiciel krzyczał: «Bez was obejdziem się sami; </div><div class="verse">Niech żyje nasz marszałek, Maciek nad Maćkami! </div><div class="verse">Hej do laski!» Dobrzyńscy krzyczą: «Zapraszamy!» </div><div class="verse">A obca szlachta woła w głos: «Nie pozwalamy!» </div><div class="verse">Rozstrycha się tłum na dwie kupy rozdzielony, </div><div class="verse">I kiwając głowami w dwie przeciwne strony, </div><div class="verse">Tamci: «Nie pozwalamy!» — ci krzyczą: «Prosiemy!» </div></div><div class="stanza-spacer"> </div>


<div class="stanza"><div class="verse" style="margin-left: 1em">Maciek stary w pośrodku jeden siedział niemy, </div><div class="verse">I jedna głowa jego była nieruchoma. </div><div class="verse">Przeciw niemu stał Chrzciciel zwieszony rękoma </div><div class="verse">Na maczudze, a głową na końcu maczugi </div><div class="verse">Wspartą kręcił, jak tykwą wbitą, na kij długi, </div><div class="verse">I na przemiany to w tył, to się naprzód kiwał, </div><div class="verse">I ustawicznie «Kropić, kropić!» wykrzykiwał. </div><div class="verse">Wzdłuż izby zaś przebiegał Brzytewka ruchawy </div><div class="verse">Ciągle od Kropiciela do Macieja ławy. </div><div class="verse">Konewka zaś powoli wszerz izbę przechodził </div><div class="verse">Od Dobrzyńskich do szlachty: niby to ich godził; </div><div class="verse">Jeden wciąż wołał «Golić» a drugi «Zalewać!» </div><div class="verse">Maciek milczał; lecz widno, że się zaczął gniewać./ </div></div><div class="stanza-spacer"> </div>


<div class="stanza"><div class="verse" style="margin-left: 1em">Ćwierć godziny wrzał hałas, gdy nad tłum wrzeszczący, </div><div class="verse">Ze środka głów, wyskoczył w góre słup błyszczący: </div><div class="verse">Był to rapier sążnistej długości, szeroki </div><div class="verse">Na całą piędź, a sieczny na obadwa boki, </div><div class="verse">Widocznie miecz teutoński z norymberskiej stali </div><div class="verse">Ukuty: wszyscy milcząc na broń poglądali. </div><div class="verse">Kto ją podniósł? nie widać; lecz zaraz zgadniono: </div><div class="verse">«To Scyzoryk! niech żyje Scyzoryk! — krzykniono — </div><div class="verse">Wiwat Scyzoryk, klejnot Rębajłów zaścianku! </div><div class="verse">Wiwat Rębajło, Szczerbiec, Półkozic, Mopanku!» </div></div><div class="stanza-spacer"> </div>


<div class="stanza"><div class="verse" style="margin-left: 1em">Wnet Gerwazy (to on był) przez tłum się przecisnął </div><div class="verse">Na środek izby, wkoło Scyzorykiem błysnął; </div><div class="verse">Potem w dół chyląc ostrze na znak powitania </div><div class="verse">Przed Maćkiem, rzekł: «Rózeczce Scyzoryk się kłania. </div><div class="verse">Bracia szlachta, Dobrzyńscy! Ja nie będę radził </div><div class="verse">Nic a nic; powiem tylko, po com was zgromadził: </div><div class="verse">A co robić, jak robić, decydujcie sami. </div><div class="verse">Wiecie, słuch dawno chodzi między zaściankami, </div><div class="verse">Że się na wielkie rzeczy zanosi na świecie; </div><div class="verse">Ksiądz Robak o tym gadał: wszakże wszyscy wiecie?» </div><div class="verse">«Wiemy!» krzyknęli — «Dobrze. Owoż mądrej głowie — </div><div class="verse">Ciągnął mówca, spojrzawszy bystro — dość dwie słowie. </div><div class="verse">Nieprawdaż?» «Prawda» rzekli. «Gdy cesarz francuski — </div><div class="verse">Rzekł Klucznik — stąd przyciąga, a stamtąd car ruski: </div><div class="verse">Więc wojna; car z cesarzem, królowie z królami </div><div class="verse">Pójdą za łby, jak zwykle między monarchami. </div><div class="verse">A nam czy siedzieć cicho? Gdy wielki wielkiego </div><div class="verse">Będzie dusić: my duśmy mniejszych, każdy swego. </div><div class="verse">Z góry i z dołu, wielcy wielkich, małych mali, </div><div class="verse">Jak zaczniem ciąć, tak całe szelmostwo się zwali, </div><div class="verse">I tak zakwitnie szczęście i Rzeczpospolita. </div><div class="verse">Nieprawdaż?» «Prawda — rzekli — jakby z książki czyta». </div><div class="verse">«Prawda — powtórzył Chrzciciel — krop a krop i kwita». </div><div class="verse">«Ja zawsze gotów golić» ozwał się Brzytewka; </div><div class="verse">«Tylko zgódźcie się — prosił uprzejmie Konewka — </div><div class="verse">Chrzcicielu i Macieju, pod czyją iść wodzą?» </div><div class="verse">Ale mu przerwał Buchman: «Niech się głupi godzą, </div><div class="verse">Dyskusyje publicznej sprawie nie zaszkodzą. </div><div class="verse">Proszę milczeć, słuchamy, sprawa na tym zyska; </div><div class="verse">Pan Klucznik ją z nowego zważa stanowiska». </div></div><div class="stanza-spacer"> </div>


<div class="stanza"><div class="verse" style="margin-left: 1em">«Owszem — zawołał Klucznik — u mnie po staremu, </div><div class="verse">O wielkich rzeczach myśleć należy wielkiemu: </div><div class="verse">Jest na to cesarz, będzie król, senat, posłowie. </div><div class="verse">Takie rzeczy, mopanku, robią się w Krakowie </div><div class="verse">Lub w Warszawie, nie u nas, w zaścianku, w Dobrzynie; </div><div class="verse">Aktów konfederackich nie piszą w kominie </div><div class="verse">Kredą, nie na wicinie, lecz na pergaminie. </div><div class="verse">Nie nam to pisać akta; ma Polska pisarzy </div><div class="verse">Koronnych i litewskich, tak robili starzy; </div><div class="verse">Moja rzecz Scyzorykiem wyrzynać». «Kropidłem </div><div class="verse">Pluskać» dodał Kropiciel. «I wykalać Szydłem» </div><div class="verse">Krzyknął Bartek Szydełko, dobywszy swej szpadki. </div></div><div class="stanza-spacer"> </div>


<div class="stanza"><div class="verse" style="margin-left: 1em">«Wszystkich was — kończył Klucznik — biorę tu na świadki, </div><div class="verse">Czy Robak nie powiadał, że wprzód nim przyjmiecie </div><div class="verse">W dom wasz Napoleona, trzeba wymieść śmiecie? </div><div class="verse">Słyszeliście to wszyscy: a czy rozumiecie? </div><div class="verse">Któż jest śmieciem powiatu? Kto zdradziecko zabił </div><div class="verse">Najlepszego z Polaków, kto go okradł, zgrabił? </div><div class="verse">I jeszcze chce ostatki wydrzeć z rąk dziedzica? </div><div class="verse">Któż to? Mamże wam gadać?» «A już ci Soplica — </div><div class="verse">Przerwał Konewka — to łotr» «Oj, to ciemiężyciel» </div><div class="verse">Pisnął Brzytewka — «Więc go kropić!» dodał Chrzciciel; </div><div class="verse">«Jeśli zdrajca — rzekł Buchman — więc na szubienicę!» </div><div class="verse">«Hejże! — krzyknęli wszyscy — hejże na Soplicę!» </div></div><div class="stanza-spacer"> </div>


<div class="stanza"><div class="verse" style="margin-left: 1em">Lecz Prusak śmiał podjąć się Sędziego obrony, </div><div class="verse">I wołał z wzniesionymi ku szlachcie ramiony: </div><div class="verse">«Panowie Bracia! aj! aj! a na boskie rany! </div><div class="verse">Co znowu? Panie Klucznik, czy waść opętany? </div><div class="verse">Czy o tym była mowa? Że ktoś miał wariata </div><div class="verse">Banitę bratem: to co, karać go za brata? </div><div class="verse">To mi po chrześcijańsku! Są tu w tym konszachty </div><div class="verse">Hrabiego; żeby Sędzia był ciężki dla szlachty, </div><div class="verse">Nieprawda! dalibógże! To wy tylko sami </div><div class="verse">Pozywacie go, a on zgody szuka z wami, </div><div class="verse">Ustępuje ze swego, jeszcze grzywny płaci. </div><div class="verse">Ma proces z Hrabią: cóż stąd? obadwa bogaci; </div><div class="verse">Niechaj pan drze się z panem: cóż to do nas, braci? </div><div class="verse">Pan Sędzia ciemiężyciel! On pierwszy zabraniał, </div><div class="verse">Ażeby się chłop przed nim do ziemi nie kłaniał, </div><div class="verse">Mówiąc, że to grzech. Nieraz u niego gromada </div><div class="verse">Chłopska, ja sam widziałem, do stołu z nim siada; </div><div class="verse">Płacił za włość podatki: a nie tak jest w Klecku, </div><div class="verse">Choć tam waść, panie Buchman, rządzisz po niemiecku. </div><div class="verse">Sędzia zdrajca! My się z nim od infimy<a class="anchor" href="annotations.xhtml#annotation-434" id="anchor-434"><sup>434</sup></a> znamy: </div><div class="verse">Poczciwe było dziecko i dziś taki samy; </div><div class="verse">Polskę kocha nad wszystko, polskie obyczaje </div><div class="verse">Chowa, modom moskiewskim przystępu nie daje. </div><div class="verse">Ilekroć z Prus powracam, chcąc zmyć się z niemczyzny, </div><div class="verse">Wpadam do Soplicowa jak w centrum polszczyzny; </div><div class="verse">Tam się człowiek napije, nadysze<a class="anchor" href="annotations.xhtml#annotation-435" id="anchor-435"><sup>435</sup></a> ojczyzny! </div><div class="verse">Dalbóg Dobrzyńscy! ja wasz brat, ale Sędziego </div><div class="verse">Nie pozwolę pokrzywdzić; nie będzie nic z tego. </div><div class="verse">Nie tak, panowie bracia, w Wielkopolszcze było: </div><div class="verse">Co za duch! co za zgoda! aż przypomnieć miło! </div><div class="verse">Nikt tam podobną fraszką nie śmiał rady mieszać». </div><div class="verse">«To nie fraszka — zawołał Klucznik — łotrów wieszać!» </div></div><div class="stanza-spacer"> </div>


<div class="stanza"><div class="verse" style="margin-left: 1em">Szmer wzmagał się. Wtem Jankiel posłuchania prosił, </div><div class="verse">Na ławę wskoczył, stanął i nad głowy wznosił </div><div class="verse">Brodę jak wiechę, co mu aż do pasa wisi. </div><div class="verse">Prawą ręką zdjął z wolna z głowy kołpak lisi; </div><div class="verse">Lewą ręką jarmułkę zruszoną poprawił, </div><div class="verse">Potem lewicę za pas zatknął i tak prawił, </div><div class="verse">Kołpakiem lisim w kolej kłaniając się nisko: </div></div><div class="stanza-spacer"> </div>


<div class="stanza"><div class="verse" style="margin-left: 1em">«Nu, panowie Dobrzyńscy! Ja sobie Żydzisko; </div><div class="verse">Mnie Sędzia ni brat, ni swat; szanuję Sopliców </div><div class="verse">Jak panów bardzo dobrych i moich dziedziców; </div><div class="verse">Szanuję też Dobrzyńskich, Bartków i Maciejów, </div><div class="verse">Jako dobrych sąsiadów, panów dobrodziejów; </div><div class="verse">A mówię tak: jeżeli państwo chcą gwałt zrobić </div><div class="verse">Sędziemu, to bardzo źle. Możecie się pobić, </div><div class="verse">Zabić — a asesory? a sprawnik? a turma? </div><div class="verse">Bo w wiosce u Soplicy jest żołnierzy hurma, </div><div class="verse">Wszystko jegry! Asesor w domu: tylko świśnie, </div><div class="verse">Tak wraz przymaszerują, stoją jak umyślnie. </div><div class="verse">A co będzie? A jeśli czekacie Francuza, </div><div class="verse">To Francuz jest daleko jeszcze, droga duża. </div><div class="verse">Ja Żyd, o wojnach nie wiem, a byłem w Bielicy, </div><div class="verse">I widziałem tam Żydków od samej granicy; </div><div class="verse">Słychać, że Francuz stoi nad rzeką Łososną, </div><div class="verse">A wojna jeśli będzie, to chyba aż wiosną. </div><div class="verse">Nu, mówię tak: czekajcie; wszak dwór Soplicowa </div><div class="verse">Nie budka kramna<a class="anchor" href="annotations.xhtml#annotation-436" id="anchor-436"><sup>436</sup></a>, co się rozbierze, w wóz schowa </div><div class="verse">I pojedzie: dwór jak stał, do wiosny stać będzie; </div><div class="verse">A pan Sędzia, to nie jest Żydek na arendzie: </div><div class="verse">Nie uciecze, to jego można znaleźć wiosną. </div><div class="verse">A teraz rozejdźcie się, a nie gadać głośno </div><div class="verse">O tym, co było; bo to gadać, to daremno! </div><div class="verse">A czyja łaska panów Szlachty, proszę ze mną. </div><div class="verse">Moja Siora powiła<a class="anchor" href="annotations.xhtml#annotation-437" id="anchor-437"><sup>437</sup></a> małego Jankielka: </div><div class="verse">Ja dziś traktuję wszystkich, a muzyka wielka! </div><div class="verse">Każę przynieść kozice, basetlę, dwie skrzypiec, </div><div class="verse">A pan Maciek Dobrodziej lubi stary lipiec </div><div class="verse">I nowego mazurka: mam nowe mazurki, </div><div class="verse">A wyuczyłem śpiewać <em class="foreign-word">fein</em> moje bachurki». </div></div><div class="stanza-spacer"> </div>


<div class="stanza"><div class="verse" style="margin-left: 1em">Wymowa lubionego powszechnie Jankiela </div><div class="verse">Trafiała do serc. Powstał krzyk, oklask wesela, </div><div class="verse">Szmer przyzwolenia nawet za domem się szerzył: </div><div class="verse">Gdy Gerwazy w Jankiela Scyzorykiem zmierzył. </div><div class="verse">Żyd skoczył, wpadł w tłum; Klucznik wołał: «Precz stąd, Żydzie! </div><div class="verse">Nie tkaj palców między drzwi, nie o ciebie idzie! </div><div class="verse">Panie Prusak! że waszeć Sędziowską handlujesz </div><div class="verse">Parą wicin mizernych: to już zań gardłujesz? </div><div class="verse">Zapomniałeś mopanku, że ojciec waszecin </div><div class="verse">Spławiał do Prus dwadzieścia Horeszkowskich wicin? </div><div class="verse">Stąd się zbogacił i on, i jego rodzina, </div><div class="verse">Ba, nawet wszyscy, ilu was tu jest z Dobrzyna. </div><div class="verse">Bo pamiętacie starzy, słyszeliście młodzi, </div><div class="verse">Że Stolnik był was wszystkich ojciec i dobrodziéj: </div><div class="verse">Kogoż on komisarzem słał do swych dóbr pińskich? </div><div class="verse">Dobrzyńskiego! Rachmistrzów kogo miał? Dobrzyńskich! </div><div class="verse">Marszałkostwa, kredensu nie zwierzał nikomu, </div><div class="verse">Tylko Dobrzyńskim: pełno Dobrzyńskich miał w domu! </div><div class="verse">On forytował wasze w trybunałach sprawy, </div><div class="verse">On wyrabiał u króla dla was chleb łaskawy, </div><div class="verse">Dzieci wasze kopami pomieszczał w konwikcie<a class="anchor" href="annotations.xhtml#annotation-438" id="anchor-438"><sup>438</sup></a> </div><div class="verse">Pijarskim, na swym koszcie, odzieży i wikcie; </div><div class="verse">Dorosłych promowował także swym nakładem: </div><div class="verse">A dlaczego to robił? że wam był sąsiadem! </div><div class="verse">Dziś Soplica kopcami tyka waszych granic: </div><div class="verse">Cóż kiedy wam dobrego zrobił on?» </div></div><div class="stanza-spacer"> </div>


<div class="stanza"><div class="verse" style="margin-left: 12em">«Nic a nic! — </div><div class="verse">Przerwał Konewka — bo to wyrosło z szlachciury, </div><div class="verse">A jak dmie się, phu, phu, phu, jak nos drze do góry! </div><div class="verse">Pamiętacie, prosiłem na córki wesele; </div><div class="verse">Poję, nie chce pić, mówi: »Nie piję tak wiele </div><div class="verse">Jak wy szlachta; wy szlachta ciągniecie jak bąki«. </div><div class="verse">Ot magnat! delikacik z marymonckiej mąki! </div><div class="verse">Nie pił; leliśmy w gardło, krzyczał: »Gwałt się dzieje!« </div><div class="verse">Czekajno, niech no ja mu z Konewki naleję». </div></div><div class="stanza-spacer"> </div>


<div class="stanza"><div class="verse" style="margin-left: 1em">«Filut — zawołał Chrzciciel — oj, i ja go kropnę </div><div class="verse">Za swoje. Mój syn, było to dziecko roztropne, </div><div class="verse">Teraz tak zgłupiał, że go nazywają Sakiem; </div><div class="verse">A z przyczyny Sędziego został głupcem takim. </div><div class="verse">Mówiłem: po co tobie leźć do Soplicowa? </div><div class="verse">Jeżeli cię tam złowię, niech cię Bóg uchowa! </div><div class="verse">On znowu smyk do Zosi, dybie przez konopie: </div><div class="verse">Złowiłem go, a zatem za uszy i kropię; </div><div class="verse">A on beczy i beczy jak maleńkie chłopię: </div><div class="verse">»Ojcze, choć zabij, muszę tam iść«, a wciąż szlocha — </div><div class="verse">»Co tobie?« a on mówi, że tę Zosię kocha! </div><div class="verse">Chciałby popatrzyć na nią! Żal mi nieboraka, </div><div class="verse">Mówię Sędziemu: »Sędzio, daj Zosię dla Saka!« </div><div class="verse">On mówi: »Jeszcze mała, czekaj ze trzy lata, </div><div class="verse">Jak sama zechce«. Łotr! łże, już ją komuś swata: </div><div class="verse">Słyszałem. Już ja się tam na wesele wkręcę; </div><div class="verse">Ja im łoże małżeńskie kropidłem poświęcę». </div></div><div class="stanza-spacer"> </div>


<div class="stanza"><div class="verse" style="margin-left: 1em">«I taki łotr — zawołał Klucznik — ma panować? </div><div class="verse">I dawnych panów, lepszych od siebie, rujnować? </div><div class="verse">A Horeszków i pamięć i imię zaginie! </div><div class="verse">Gdzież jest wdzięczność na świecie? Nie ma jej w Dobrzynie! </div><div class="verse">Bracia! chcecie bój z ruskim wieść imperatorem, </div><div class="verse">A boicie się wojny z Soplicowskim dworem? </div><div class="verse">Strach wam turmy! Czyż to ja wzywam na rozboje? </div><div class="verse">Broń Boże! Szlachta Bracia! ja przy prawie stoję. </div><div class="verse">Wszak Hrabia wygrał, zyskał dekretów niemało: </div><div class="verse">Tylko je egzekwować! Tak dawniej bywało: </div><div class="verse">Trybunał pisał dekret; szlachta wypełniała, </div><div class="verse">A szczególniej Dobrzyńscy, i stąd wasza chwała </div><div class="verse">Urosła w Litwie! Wszakże to Dobrzyńscy sami </div><div class="verse">Bili się na zajezdzie myskim z Moskalami, </div><div class="verse">Których przywiódł jenerał ruski Wojniłowicz </div><div class="verse">I łotr, przyjaciel jego, pan Wołk z Łogomowicz. </div><div class="verse">Pamiętacie, jak Wołka wzięliśmy w niewolę, </div><div class="verse">Jak chcieliśmy go wieszać na belce w stodole, </div><div class="verse">Iż był tyran dla chłopstwa a sługa Moskali; </div><div class="verse">Ale się chłopi głupi nad nim zlitowali! </div><div class="verse">(Upiec go muszę kiedyś na tym Scyzoryku.) </div><div class="verse">Nie wspomnę innych wielkich zajazdów bez liku, </div><div class="verse">Z których wyszliśmy zawsze, jak szlachcie przystało, </div><div class="verse">I z zyskiem i aplauzem powszechnym i z chwałą! </div><div class="verse">Po cóż o tym wspominać? Dziś darmo pan Hrabia, </div><div class="verse">Sąsiad wasz, sprawę toczy, dekrety wyrabia: </div><div class="verse">Już nikt z was pomóc nie chce biednemu sierocie! </div><div class="verse">Dziedzic Stolnika tego, który żywił krocie, </div><div class="verse">Dziś nie ma przyjaciela, oprócz mnie, Klucznika, </div><div class="verse">I ot tego wiernego mego Scyzoryka!» </div></div><div class="stanza-spacer"> </div>


<div class="stanza"><div class="verse" style="margin-left: 1em">«I Kropidła — rzekł Chrzciciel — Gdzie ty Gerwazeńku, </div><div class="verse">Tam i ja; póki ręka, póki plusk plask w ręku. </div><div class="verse">Co dwaj to dwaj! Dalibóg mój Gerwazy! ty miecz, </div><div class="verse">Ja mam Kropidło; dalbóg! ja kropię, a ty siecz: </div><div class="verse">I tak szach mach, plusk i plask; oni niech gawędzą!» </div></div><div class="stanza-spacer"> </div>


<div class="stanza"><div class="verse" style="margin-left: 1em">«Toć i Bartka — rzekł Brzytwa — bracia nie odpędzą; </div><div class="verse">Już co wy namydlicie, to ja wszystko zgolę». </div><div class="verse">«I ja — przydał Konewka — z wami ruszyć wolę, </div><div class="verse">Gdy ich nie można zgodzić na obiór marszałka; </div><div class="verse">Co mi tam głosy, gałki! U mnie insza gałka. </div><div class="verse">— Tu wydobył z kieszeni garść kul, dzwonił nimi — </div><div class="verse">Ot gałki! — krzyknął — w Sędzię gałkami wszystkimi!» </div><div class="verse">«Do was — wołał Skołuba — do was się łączymy!» </div><div class="verse">«Gdzie wy — krzyknęła szlachta — gdzie wy, to tam i my! </div><div class="verse">Niech żyją Horeszkowie! wiwant Półkozice! </div><div class="verse">Wiwat Klucznik Rębajło! Hejże na Soplicę!» </div></div><div class="stanza-spacer"> </div>


<div class="stanza"><div class="verse" style="margin-left: 1em">I tak wszystkich pociągnął wymowny Gerwazy; </div><div class="verse">Bo wszyscy ku Sędziemu mieli swe urazy, </div><div class="verse">Jak zwyczajnie w sąsiedztwie: to o szkodę skargi, </div><div class="verse">To o wyręby, to o granice zatargi. </div><div class="verse">Jednych gniew, drugich tylko podburzała zawiść </div><div class="verse">Bogactw Sędziego — wszystkich zgodziła nienawiść. </div><div class="verse">Cisną się do Klucznika, podnoszą do góry </div><div class="verse">Szable, pałki. — </div></div><div class="stanza-spacer"> </div>


<div class="stanza"><div class="verse" style="margin-left: 12em">Aż Maciek, dotychczas ponury, </div><div class="verse">Nieruchomy, wstał z ławy i wolnymi kroki </div><div class="verse">Wyszedł na środek izby i podparł się w boki; </div><div class="verse">I spojrzawszy przed siebie, i kiwając głową, </div><div class="verse">Zabrał głos, wymawiając z wolna każde słowo, </div><div class="verse">Z przestankiem i przyciskiem: «A głupi! a głupi! </div><div class="verse">A głupi wy! Na kim się mleło<a class="anchor" href="annotations.xhtml#annotation-439" id="anchor-439"><sup>439</sup></a>, na was skrupi!... </div><div class="verse">To póki o wskrzeszeniu Polski była rada, </div><div class="verse">O dobru pospolitym, głupi, u was zwada? </div><div class="verse">Nie można było, głupi, ani się rozmówić, </div><div class="verse">Głupi, ani porządku, ani postanowić </div><div class="verse">Wodza nad wami, głupi! A niech no kto podda </div><div class="verse">Osobiste urazy, głupi, u was zgoda! </div><div class="verse">Precz stąd! Bo jakom Maciek, was, do milijonów </div><div class="verse">Kroćset kroci tysięcy fur, beczek, furgonów, </div><div class="verse">Diabłów!!!!...» </div></div><div class="stanza-spacer"> </div>


<div class="stanza"><div class="verse" style="margin-left: 12em">Ucichli wszyscy jak rażeni gromem; </div><div class="verse">Ale razem straszliwy powstał krzyk za domem: </div><div class="verse">«Wiwat Hrabia!» On wjeżdżał na folwark Maciejów, </div><div class="verse">Sam zbrojny, za nim zbrojnych dziesięciu dżokejów. </div><div class="verse">Hrabia siedział na dzielnym koniu, w czarnym stroju; </div><div class="verse">Na sukni orzechowy płaszcz włoskiego kroju, </div><div class="verse">Szeroki, bez rękawów, jak wielka opona<a class="anchor" href="annotations.xhtml#annotation-440" id="anchor-440"><sup>440</sup></a>, </div><div class="verse">Spięty klamrą u szyi, spadał przez ramiona; </div><div class="verse">Kapelusz miał okrągły z piórem, w ręku szpadę. </div><div class="verse">Okręcił się i szpadą powitał gromadę. </div></div><div class="stanza-spacer"> </div>


<div class="stanza"><div class="verse" style="margin-left: 1em">«Wiwat Hrabia! — krzyknęli — z nim żyć i umierać!» </div><div class="verse">Szlachta zaczęła z chaty przez okna wyzierać, </div><div class="verse">I za Klucznikiem coraz ku drzwiom się napierać. </div><div class="verse">Klucznik wyszedł, a za nim tłum przeze drzwi runął, </div><div class="verse">Maciek resztę wypędził, drzwi zamknął, zasunął, </div><div class="verse">I przez okno wyjrzawszy, raz jeszcze rzekł: «Głupi!» </div></div><div class="stanza-spacer"> </div>


<div class="stanza"><div class="verse" style="margin-left: 1em">A tymczasem się szlachta do Hrabiego kupi </div><div class="verse">Idą w karczmę. Gerwazy wspomniał dawne czasy: </div><div class="verse">Kazał sobie trzy podać od kontuszów pasy, </div><div class="verse">Na nich ze sklepu<a class="anchor" href="annotations.xhtml#annotation-441" id="anchor-441"><sup>441</sup></a> karczmy beczki wydobywa </div><div class="verse">Trzy: jedną miodu, drugą wódki, trzecią piwa. </div><div class="verse">Wyjął goździe, wnet z szumem trysnęły trzy strugi, </div><div class="verse">Jeden biały jak srebro, krwawnikowy drugi, </div><div class="verse">Trzeci żółty; troistą grają w górze tęczą, </div><div class="verse">A spadając w sto kubków, we sto szklanek brzęczą. </div><div class="verse">Wre szlachta. Tamci piją, ci Hrabiemu życzą </div><div class="verse">Lat setnych, wszyscy: «Hejże na Soplicę!» krzyczą. </div></div><div class="stanza-spacer"> </div>


<div class="stanza"><div class="verse" style="margin-left: 1em">Jankiel wymknął się milczkiem, oklep. Prusak, równie </div><div class="verse">Niesłuchany, choć jeszcze rozprawiał wymównie, </div><div class="verse">Chciał zmykać: szlachta w pogoń, wołając, że zdradził. </div><div class="verse">Mickiewicz stał z daleka; ni krzyczał, ni radził, </div><div class="verse">Ale z miny poznano, że coś złego knuje: </div><div class="verse">Więc do kordów, i hejże! On się rejteruje, </div><div class="verse">Odcina się, już ranny; przyparty do płotów: </div><div class="verse">Gdy mu skoczył na odsiecz Zan i trzech Czeczotów. </div><div class="verse">Za czym rozjęto szlachtę. Ale w tym rozruchu, </div><div class="verse">Dwóch było ciętych w ręce; ktoś dostał po uchu; </div><div class="verse">Reszta wsiadała na koń. — </div></div><div class="stanza-spacer"> </div>


<div class="stanza"><div class="verse" style="margin-left: 12em">Hrabia i Gerwazy </div><div class="verse">Porządkują, rozdają oręże, rozkazy. </div><div class="verse">W końcu, wszyscy przez długą zaścianku ulicę </div><div class="verse">Puścili się w cwał krzycząc: «Hejże na Soplicę!» </div></div><div class="stanza-spacer"> </div>



</div>
  </body>
</html>
